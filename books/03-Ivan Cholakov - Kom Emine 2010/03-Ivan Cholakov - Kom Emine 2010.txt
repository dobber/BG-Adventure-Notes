# Предговор #
Третият човек, който реши да разкаже за прехода си по маршрута от Ком до Емине, е Иван Чолаков. Особено полезна част от описанието му са GPS следите за всеки от дните, които ще позволят на всеки последовател да разполага с още един вариант за навигация. 

Insert travel055_titlepic.jpg

Както и досега, разказът на Иван е публикуван във форума, в основната тема за Ком-Емине, но с негово позволение правим тази връзка от секцията за пътеписи към конкретните мнения във форумната тема, така че да е по-лесно намирането им след време, когато и други ще са писали там.

За да не повтаряме изтъркани клишета, ви насочваме директно към отделните части от разказа на Иван, който вече е напълно завършен:

## Част 1 ##

Всеки тръгнал по пътеката си има своята причина(оправдание), ето как се получи за мен:
  
  През незабравимата '98-а, приятел несъзнателно ме зарази с идеята Ком-Емине - имало маркировка от Западната граница чак до морето, най-
дългият преход, част от международен и др. Тогава имах никаква информация, а и нямаше време да търся повечко - предстоеше кандидатстудентско лято с 
повиквателна. Уволних се през '99 и директно на студентско парти. Facebook още беше бък онли, но пък интернету станал популярка 'та прочетох 
малко от тук-там, колкото да се навия на 100%. Най-лесното бе да е с група туристи от местното дружесво, не се притеснявам за маркировка, 
спане, мед. помощ - да,  обаче идеята не ми допадаше. Предложих на братовчед ми и той каза "Там сме!".  Лятото на 2001 г.  след дългото чакане 
тръгнахме пешком по гърба на Балкана натоварени с тежките раници.  На 9-я ден стигнахме вр.Ботев  и там  брат'чеда се отказа, омръзнало му 
беше от мухлясъл хляб с течен шоколад.  Ей хора... тогава хижите бяха други. 
 Не харесвам недовършените неща, започнах да планирам повторението. Този път с колело - времето си е фактор, а и много ми се кара. Колко 
бира се изпи за това време, не питай...  все изкачаше по някоя спънка през годините. А те се редяха неусетно. 
 И така до 2010.  Планувах го достатъчно,  въпреки че всичко се правеше от разстояние и само затрудняваше повече нещата този път. Нямах 
възможност за предварително проучване, а само описанията от разказа на Светльо за похода им 2007, но Балкана старее също (чичо google 
не помага винаги).  Година и малко преди тръгването друг се зарази с идеята - Борката. Решил и той с колело да бъде, а още по-хубавото - 
споделяше подробно свежи данни за пътя във форума -  "очите ми",  New Updates are available   :smokin:  
 Заедно с приятел от  Габровец трябваше да тръгнем през началото на Август. За мен има два възможни вариянта по отношение на компанията - 
соло или с познат, с когото съм карал много, знаем се кой колко може и ще се кара до край. Всичко останало отпада! Трябваше 
този път непременно да го завърша.  Другаря бе възпрепятсван и везните наклониха към соло-то.  Също добро решение да не казвам перфектно.
 Някой ще попита:
 - "Не ти ли е скучно като си сам?" 
- "Хей, аз съм с колело по горските пътеки, каква скука?" 
- "Добре де ами ако се потрошиш някъде?"  
Колелото се кара и с главата! Никога не подценявам този факт, няма значение без или с компания, с или без застраховка щом съм извън 
цивилизацията, отдалечен от всичко - умняшката! Това не е състезание, тук ако стане мазалото и 100 човека да е групата докато дойде помощ 
единственно късмета ще помогне. 
  Щом и тази част от КЕ се уточни ми останваше само да определя дата. Исках да е в краят на Юли или началото на Август, уви много искам. 
Появиха се няколко независещи от мен спънки като за момент дори изглеждаше, че може и да се размине тази година. Само малко още да ме бяха 
забавили -  2 седмици и КЕ го пиши бегало. Негово величество Късмета ми подаде ръка с билет за 11.08.2010. Кофти тръпка... имах 2 сед. за 
окончателна подготовка - багаж, карти, ГПС следи, вело-чанта за самолета и още 27 други.  Тук му е мястото да се драсне малко и за 
екипировката, колелото, физ. подготовка и т.п.  маловажни:

  1. Да не се подценява добрата физ. подготовка!  Може и без, но това си е повече мазохизъм. Кое е по-важно? - Да си със силна психика или  добре трениран? 
Двете са в синхро - няма как да постигнеш добрата форма без психика! 
Лично аз, 6 месеца по-рано започнах да тренирам без почивка м/у упражненията във фитнеса в рамките на 1 час здраво блъскане, с последните 15 мин. 
скачане на въже - чуднотека. Един път седмично бягане по пресечен терен 10 км. С колелцето 1-2 карания по 40-60 км. Накрая бях в страхотна 
форма - никаква умора за целият преход, болки, мускулни трески и т.п. само кеф и скара.

2.  Екипировка.
 След много обмисляне и тестване взех това(Екип. + 4 л. вода = 12 кг. общо):
 [img]http://lh3.ggpht.com/_juGZGEIE1GY/TQg9Hyv7F3I/AAAAAAAAAWI/vvc_ChNZCoI/s640/Part1.JPG[/img]
Колело
- твърда рамка + 120мм вилка;
- багажник монтиран към рамката;
- резервна вътрешна гума(1)  - 1 бр.;
- ключове за колелото включващи в себе си щанги за сваляне на гумата + 2-3 лепенки(2);
- ключ за верига, ключ за спици и смазка(3);
- помпа(4);

ДреХи
- Маратонки(5); 
- Разполагах и с чифт сандали, но опита показа с  леки чехли ще е по-добре(6);
- Бельо - 2бр. боксери от ликра и 3 чифта чорапи (7);
- Къс вело панталон- не клин. (8)
- Дълъг панталон с опция за къс (9);
- Вело блузи с къс ръкав- 2 бр. ; 1  тънка с дълъг ръкав  (10)
- Ветровка (11);
- Каска и чифт ръкавици (12);
- Пончо-тарп (13);

Хигиена
- Сапунь (14);
- Конец, четка, паста за зъби (15);
- "Гъзь папир" колкото за 2-3 ползувания, останалото на заем от хижите.
- Мини огледало.

 Храна
Основно от хижите или в магазини из Източната част , в противен случай малък запас от:
- Мюсли - 500гр. (29);
- Витамини "В" комплекс - разтворим; крем при разтегнати мускули и т.п. тип REd Tiger (30)
- Ориз с тарикатски вкусове- 6 пакета(31);
- Домашно приготвено осолено и изсушено месо(32);
- Гуарана(33);
- Домашни енергийни бисквити - 4 бр.(34);
- Наркотик - някакъв прахоляк съдържащ минерали и витамини за по-бързо възстановяване и т.п. (35);


Още
- Вело раница с 2L резервоар (16);
- Компресна чанта за  багажа- Small Size (17);
- 2 л. PVC бутилка за допълнителна вода (18);
- Туристически съд за готвене 0.5 L (19);
- Тънко въже  ParaCord - 3 бр.; вилица и лъжица т. нар. Spork (20);
- Запалка - 2 бр. (21);
- Телефон, GPS (22) - Направих си тракове на база топо картите на Ген Щаба, колкото да имам ориентир при нужда. Не знаех до колко са точни и 
разчитах основно на маркировката надявах се да завърша успешно, и направя цялостен трак за прехода (само участъка Дъскотна - Емона беше 
проверен);
- Фотоапарат;
- Батерии АА - 12бр. + зарядно(23);
- Челник (24);
- Тур. Алуминиево фолио. Пази от студ при екстремни ситуации, става за подслон и др.(25);
- Карта - руско издание 1984. Мащаб 1:300000(не се чете); 
- Карабинер - 4бр.
- Спален чувал (26);
- Вело шалте - сенник за предно авто стъкло - леко и меко от магазина за 1 левче. (27);
- Спрей против комарета и кърлежи(28);
- Нож тип Швейцарска армия включващ задължително пинсети (36);



       14.08.2010 - Случи се!

Започна с късното ми лягане. Беше се минало малко повече от ден от кацането в БГ и нямаше как да не излезна с приятели за по бира, още повече че беше петък вечер. Да... неразумна постъпка и най-добре би било да си остана в къщи, за да наваксам часовата разлика + насъбралите се близо 3 дни нередовен сън..., но не и при мен. Всичко в живота е моменти, както сърфиста като изтърве вълната ще трябва да чака следваща, а може и да не е днес, така и аз! В крайна сметка заспах около 2.30 ч. Притесняваше ме най-много, че не успях да си организирам багажа както си му е реда.  От всичкото търчене предният ден по задачи напред-назад, успях единственно да закупя последните неща от списъка и  нахвърлях всичко по торбите преди лягане. С две думи – лек хаос.
   Имах уговорка  за 7:00 ч да се тръгне от Ст.Загора. Едва заспах... и будилника звънна (познато нали?) Как не ми се ставаше..., но няма как КЕ започва. Баща ми бе точен и към 7:30 заедно със съпругата напуснахме родният град в посока Запад. Доживях дългоочакваният момент. 
  От приказка на лафче стигнахме до Петрохански преход и спряхме да обядваме. Денят слънчев, синьо небе – прелест. Мойте хора като че ли бяха леко притеснени от наближаващата раздяла. Знаеха, че ще бъда сам и нещо съм искал да спа на открито из горите,но какво да се прави момчето има мисия...  Да бе минал половин час от както захапахме домашната баница и доматите, и от далечината на запад се чуха гърмежи. Появиха се черните облаци носени от усилващият се вятър. Да, повече от ясно - ще вали. Колкото и да е странно  това само подобри още повече настроението ми. Наложи се обаче да обяснявам, че е напълно нормално да се случи по обяд из високите части кратък и проливен дъжд. В далечината на север и юг продължаваше да е слънчево, все пак.   
   Дали ми повярва някой?  
   Преди да е запукало си събрахме софрата и марш надолу към Берковица. Бурята ни застигана по слизането...  смрачи се, загърмя и накрая заваля проливен дъжд на кристали (градушка). 

[img]http://lh3.ggpht.com/_juGZGEIE1GY/TQgnB_XX1uI/AAAAAAAAANg/oO9Lsj9Y4KA/s800/P1050136.JPG[/img]
 В 13:00 ч. спряхме в началото на Берковица.  Не валеше и аз не издържах вече, исках час по-скоро да съм на педалите. Изобщо не предполагах що за грешка допускам в този момент - картата показваше до х.Ком 12 км т.е. около 1:30 ч и съм горе (тя е виновна).  Да, ама не! Разтоварих се бързешком, можеше да завали всеки момент въпреки всичко. Снимки за раздяла... Да се обаждаш да знаем до къде си... Късмет!...Чао!...   и ето ме сам въртя към хижата, гумите “свирят” на асфалта, раницата търси място по гърба. Усещането е ... нямаш си на идея! Най-трудното от КЕ е преодоляно – ТРЪГВАНЕТО!!!
 
 Попитах този и онзи в градчето, и надуших верният път с дъъългото, скучно качване по шосе.  Тук разбрах как съм се прецакал с този “хендек”, но поне загрях качественно за 3ч. 30 мин. стигнах хижата. Преваля на няколко пъти, но нищо сериозно само освежаващи пръски. 
[img]http://lh4.ggpht.com/_juGZGEIE1GY/TQgrDrVZpVI/AAAAAAAAANk/T0lvuQtCA9Q/s640/P1050138.JPG[/img]
 
 В 16:00 ч.  седях на пейката пред х.Ком (нова) похапвайки вафла, заобиколен от множество съжалителни погледи идващи от съседните маси. 
  – “Тоз’  с туй колело къде се е сбъркал?’’  
Планът  беше до тук - да почина, да подредя багажа и сутринта атакувам билото свежарка. Те обаче трябва да не се спазват понякога. Видях, че няма какво да правя тук до краят на деня –  чалгарин на рок концерт. Имах силите и желанието да продължа, пък до където стигнем(с коньо). Решено-сторено... в 16:30 ч. започна бутането по пътеката. Къде? – Нагоре! 
 - “Ей, тоя за къде тръгна натам с т’ва колело ве? Обърка пътя ой!” – чух от близката маса с мезета. 

  До излизането на билото (45мин), м/у Среден и Малък Ком е предимно бутане. От там  каране почти по хоризонтала до вр.Ком.  След точно 1 ч. седях при върха и гледах към настоящето. Навсякъде се носеше лека мъгла, остатък от следобедният дъжд. Не успях да се изкефя на заобикалящата панорама - мястото е страхотно, ше трябва пак да идвам.
[img]http://lh5.ggpht.com/_juGZGEIE1GY/TQgrESsXntI/AAAAAAAAANo/x3vLYCzrYFs/s640/P1050139.JPG[/img]
[img]http://lh3.ggpht.com/_juGZGEIE1GY/TQgrEoxgwWI/AAAAAAAAANs/vVk6w1qef4A/s640/P1050141.JPG[/img]
[img]http://lh3.ggpht.com/_juGZGEIE1GY/TQgrFO_C7DI/AAAAAAAAANw/QeQSINlRd8Y/s640/P1050144.JPG[/img]
  Както и да е... време беше да покарам днес.  От върха обратно до разклона за хижата се стига за отрицателно време ако си с меки спирачки и каска под главата. Там в подножието на вр.Малък Ком започва черният път спускащ се южно към Петрохански пр. -  55 мин. и около 13 км. бях на мястото, където по-рано обядвахме. След около 500 м. по на изток по пътеката има хубава чешма, където си напълних всичките 4 литра понеже не знаех ще има ли вода при мястото за нощуване?! 
 Оставаше малко повече от час до стъмнението. Заобиколих по пътя към хижата вместо на пряко по пътеката - не ми се буташе. Обекта е в ремонт и видимо нямаше никой наоколо. Последва кратко бутане до излизане на билото извън горският пояс. Там ме чакаха страхотен залез със силен вятър, виждаше се по някой друг облак тук-там скриващ все по-бързо падащото слънце. Леко потен почувствах студенко и започнах да карам. Пътеката представлява широк затревен път  с малка денивелация, така че успявах да се движа прилично. В оставащото време можех да стигна до Тодорини Кукли с Червената локва и да направя бивака. 
  Настъпах педалите по–сериозно и към 20:10 ч. бях при локвата. Вятъра много по-силен тук, а аз исках да си пална огънче.  Гората обаче е на близо, имаше завет + дърва на корем, остава само да слезна. Пътечката надоле е  по-технична и не се виждаше ясно, но успях да я спусна без да слагам челника. В 20:45 ч. паркирах в началото на горският пояс и без да губя излишно време намерих място за нощуване. Дъжда бе намокрил абсолютно всичко и запалването на огънче отне необичайно много време. В крайна сметка след 45 мин. духане и магии седнах около него в очакване да се сготви вечерята – ориз ароматик. 
[img]http://lh4.ggpht.com/_juGZGEIE1GY/TQgrFWVSU-I/AAAAAAAAAN0/GLLprQRnuao/s640/P1050147.JPG[/img]
 Подсигурих се с повечко дърва, за да го запазя за вечерта - ще се спи само с чувала. Мислех да си легна по-рано, за да има повечко почивка в началото - да няма “изгаряне от старта”, но мислите не ми оставяха на спокойствие - как започна нормално деня(до някъде) и  завършва напълно различно. Още чувствах онова странно усещане от началото на КЕ, което не може да се обясни с писане и думи. 
 В крайна сметка успях да окъснея и заспах след 23:30 ч., но не е голям проблем, вече бях тук – в Балкана!  

GPS Трак -->   [url]http://www.gpsies.com/map.do?fileId=kbasxppisidfmlqn[/url][/quote]


[quote="cholla"]15.08.2010

 Мястото за спане си го биваше та станах късно. Наближаваше 7 часа, а аз не бързах изобщо. Имаше останала жар в огнището и си запалих огън, ей така да се позатопля докато прибирам багажа - крайно време си беше най-накрая да вкарам малко ред. Изядох баницата останала от предния ден и можех да продължавам. За днес поне Витиня или евентуално да нощувам около паметника на Ботевградски преход. 
 От бивака тръгна страхотна горска пътечка, криволичеща между дърветата, приятно тясна и с много скорост в нея -  любимо. Ей на това му се казва “Дорбо утро!”  Изкефих се !!!  Е, като всяко хубаво нещо и това не продължи много... След около 20 мин.  се возех надоле по преобразената в каменист път пътечка с посока х. Пробойница. На хижата спрях, колкото да си налея вода и да събудя хижаря. Кучето му не хареса факта, че си мия зъбите на неговата поляна и непрестанно лаеше. С освежен дъх продължих надолу към г.Лакатник. Голяма скука си е до там - песъклив път минаващ през няколко селца, издаващ на места че на младини е бил с асфалтова настилка.
[img]http://lh6.ggpht.com/_juGZGEIE1GY/TQgt6sQnJPI/AAAAAAAAAN8/VHZ9Ge8jcs0/s640/P1050152.JPG[/img]
 
 Преди гарата задминах четерима туриста – първите хора за днес ако не броя хижарина.
 Задължителната снимка над р.Искър 
[img]http://lh5.ggpht.com/_juGZGEIE1GY/TQgt6_Vx79I/AAAAAAAAAOA/FDa2jDGm-nk/s640/P1050154.JPG[/img] 

 Изминал бе 1 час от началото, когато спрях на перона. С гладен поглед влезнах в първото отворено кръчме търсейки топла чорбица. Предложиха ми скара или вафли с кайфе. Кюфтета за закуска не е лоша комбинация 
–  Ще взема 4-ри с 2 филийки хляб
 Похапвайки забелязах отчаяният поглед на кръчмарката,  издаващ поредната скучна сутрин – добре познато, но не и днес!  Днес за мен щеше да е напълно различно - един горещ, дълъг и гърчав августовски ден. Не бързах със закуската, все пак мислех да карам по-спокойно днес и да дам малко време на организма да свикне.   
 Е, не се задържах много, за да не преям...   
За 45 мин. събрах кураж и поех нагоре към селото преди да се е дръпнала сянката. До там си е около 1 час катерене по шосето. В центъра на Лакатник засякох отново туристите – дошли с маршрутка от гарата, тарикатчетата и те към морето. Пожелахме си успех и бегом към х.Тръстеная с още 1 час каране по коларски път. 
Слънцето достигаше високото за деня и стана задушно на изкачванията. Добре че има тук-там сянка да се охлажда двигателя.
 В 10.30 ч. достигнах хижата. Мястото никога не ми е харесвало затова спрях само да видя как е дережето и допълня  водица. 
[img]http://lh3.ggpht.com/_juGZGEIE1GY/TQ6RtJPIQXI/AAAAAAAAAW8/8h0Tv0SAkqo/s640/P1050156.JPG[/img]  

 От тук направо през малиновите плантации, които за изминалите години доста са пораснали според спомените ми. Усеща се, че “Еко” замеделието се развива повече от туризма. Минавайки през тях се натресох на “хижарина” и неговото недоволство, кипеше резитба и той не желаеше някой да минава през имота му. 
-	“Има си заобикаляща пътека, защо не хвана нея? “
-	 “Ам...  не видях другаде маркировка, освен тази на стълба водеща насам.
 Естественно знаех за какво говори, но исках да мина от тук! Как иначе ще разбера колко се е разрастнала градината.
 
 Кратко изкачване през гората и се озовах на поляната с езерото “Чемерник”. Тук в близост беше и мястото, където спахме с братовчеда – района на конефермата с крепостната стена. Продължих по пътеката през гората подсичаща северно вр.Издремец.
[img]http://lh6.ggpht.com/_juGZGEIE1GY/TQgt7A19r4I/AAAAAAAAAOE/6ibmxq-023c/s640/P1050157.JPG[/img] 

До х.Лескова изминаха 3 часа предимно в каране като 1/3  е в гора с няколко готини спускания - добра комбинация за следобедната жега. По откритите места на коларския път се  виждаха вр.Мургаш и компания - част от днешният епизод.  Маркировката е на ниво.

 Колкото повече приближавах, толкова по-горещо ставаше и гладен бях. Хижата не се вижда от пътя, но си има колова маркировка водеща надолу в дясно, при подножието на в.Увеса.  Заварих лятната камина с прясна жар и мирис на скара, но хора никакви  :erm:  За капак на всичко и вратата бе заключена. Ами сега... размина ми се обяда. От Борката знаех за вкусния бобец и така се бях наточил за един... Точно вадех канчето за ориза, когато от към чешмата, в ниското до хижата се появи домакина с 2 бутилки студена лимонада. Ех, че кеф!  Две паници бобец със салатка и студена бира, какво още? Отново го давах спокойно...  пътя няма да избяга! Следваше участъка където последният път имахме голям зор - спахме в гората, свърши ни водата, маркировката се криеше от нас и все едни такива. Побъбрих си с човека и той ми обясни накратко как стоят нещата покрай хижата, видях стаите след ремонта и т.п. Предната вечер откривали ловният сезон с батальона(дружинката) и се получил голям банкет. Бившата хижа вече била собственост на местните авджии ?!. Туристи се допускат само в “мъртвият” период, за останалото време ако не е заключена и сте малка група може да Ви съжали някой. Всъщност аз имах късмет днес, човека останал да оправи поразиите и изпере чаршафите, на следващият ден заключва и да го няма. Огромна загуба за БТС-то.
   Прехвърлих бегло записките с картата преди да съм забутал обратно към билният път. Горе ме очакваха дълги спускания придружени  от качвания на сянка през гората. Километрите се нижеха с такава лекота, нищо подобно с ходенето само внимавах да не изпусна маркировката при някое разклонение. Имаше сечища и гледах да съм от внимателните.  Точно си мислех как пресякох през всички тях без да се загубя, когато на едно място в гората съм се разсеял на слизанията и хоп - в малко дере, заобиколен от шипки и др. бодящи зелени, някъде на около 20 мин. преди далекопровода.  Пътеката до мястото си беше много добре утъпкана с нищо не издаваща отклонението, имаше поточе и липсваше изход – вероятно място за вода на диви животни или цинги. На 100%  бях в грешната посока. Нуждаех се от 30 мин. докато се преборя с бодящите храсти и открия любимата червено-бяла маркировка. Радоста бе кратка - спукана задна гума. 
  
Следваше т.нар. Циганска поляна. Нека само още веднъж да уточня, за тези без GPS относно черният път(газопровода), които е на 3ч. и 30мин. приблизитено от х.Лескова. Трябва да се завие в ЛЯВО, пада се леко изкачване. След ~500 м., когато пътя започва да се спуска има отбивка в дясно (лятото може да е обрасла), но се вижда понеже е черен път отвеждащ на горе и малко по-късно преминаващ в тясна пътека. От там до подножието на вр.Мургаш всичко беше(и трябва да е) тик-так.
  
  В подножието на в.Мургаш попаднах на кръстопът. В дясно маркирана пътека за х.Мургаш, която знаех и нямах желание да минавам отново. В ляво друга с пресни следи от моторетки и видимо много по използувана, с вид на подсичаща от север върха. Третият вариянт е маркировка на скалата точно срещу мен, водеща право нагоре към зле стръмното и гористо било, прикриващо снижаващото се слънце. Лошото на последният вариянт беше, че не се виждаше и бледа следа от пътека въпреки обозначението. Избрах си този в ляво - трябваше да се провери, тъй като останалите бяха повече от ясни.
 Започна отлично, моторетките бяха разчистили и утъпкали пътеката - идеално за каране, но липсва маркировка. На около 150 м. видях остаряла табелка на едно дърво - добър знак. Надявах се за повторение този път с маркировка,  за да убия чувството за грешна посока. Изминаха около 20 мин. и нищо, а пътя започна да се спуска много. Спрях да погледна GPS-а...  льошо, спестил съм си този квадрант от картата. Какво друго освен обратно на разклона и там да го мисля сначале. Речено – сторено.
 [i]Сега като гледам картите си мисля, че може и да е било вярната посока, защото се вижда пътека подсичаща върха от тази страна. Все пак  не се ли провери нищо не е сигурно[/i]. 
 Цялата  дандания отне около 45 мин. кофти тръпка... вечерта наближаваше, а аз още не бях минал в.Мургаш. 
 Там на кръстопътя мазохизъма в мен проговори подпомогнат от  ГПС-а, от който ясно се виждаше как средната пътека катери стръмно нагоре, въпреки липсата и.  Еми това е от 3-те възможни се спрях на средният. На пръв поглед не се виждаше пътека, но при по-задълбочено оглеждане открих бегла диря сред тревите издаваща присъствието и. А тя беше супер стръмна... ама яко стръъъмна, зарита с шума и сухи клони. 
  Провиране между храсти и дървета в търсене на по-светли места за преминаване, серпентини... почивки на всеки 20 м... все такива ти неща. Шумата в комбинация с наклона правеха нещата още по-трудни от колкото си бяха. След около 30 мин. пуфтене,  на места по клоните се появиха забити късчета вестник(“Отечествен Фронт”   :lol:  ) + тук-там жълто-червена маркировка. Но това нямаше никакво значение, пътя си липсваше и с колелото не бе лесно да се провирам следвайки знаците. Посоката бе повече от ясна – само нагоре! То ясна ама в гората взе да се смрачава, а аз си нямах и идея колко остава до края на този гърч. 
 Като всяко зло и това свърши с хубав край след незабравимите 1ч. и 30 мин.  Вариянт “средният” не се препоръчва с колело в тази посока!

  Излезнах източно от метереологичната станция, на около 500 м. под нея. Целият мокър от потенето. Облякох ветровката, че вятъра и скриващото слънце караха косата ми да расте навътре и точно в 20:20 ч тръгнах да спускам по пътя към Витиня.  Разполагах с около 20 мин. преди да вкл. на светлини. Мислех за 30 мин. да се докопам до там и да не пускам крушките, но когато стигнах при отбивката влизаща в гората разбрах, че вероятно съм пропуснал прекият път или съм  останал в заблуда за него. Както и да е предстоеше ми каране по горска пътека, а това не бива да се пропуска. Под дърветата обаче си беше прилично тъмно. Пътечката си я биваше толкова много, че не исках да спирам за челника. Карах изнесен зад седалката направляван от силуетите и оставях колелото да гази наред. До момента, когато се разделихме с него при една “човка”. ОК, време беше да проверя дали съм заредил батериите. Пуснах крушките и едва сега засякох следи от друго колело преди мен, вероятно Папито. 
 По надолу се появи коларски път и  ме свали до Витиня.
  От върха до прохода измерих 25 км, при тези условия отнеха  1ч 20мин.
  В 21:45 ч звъннах да докладвам в СЗ, че съм жив още и тръгнах да търся туристическата спалня. Нямах си на идея къде се намира, дали ще има някой там по това време, а папане?  Определено трябваше да се изкъпя и опера тази вечер.
  Попаднах на някакъв обект с охрана на входа. Изненаданият чичи ми показа вярната посока – падаше се зад неговата барака. 
 Заслона, тип голямо бунгало се стопанисва от леля ви Стефка, жена на възраст с хоби домашно сладко от горски плодове – не се интересуваше от къде идвам, а дали имало узрели малини. Извадил съм късмет отново – след малко си лягала и който дошъл –дошъл! Ако някой очаква вечеря или закуска трябва да се обади предварително, освен ако първият му братовчед не е Sir. Късметов.  Положението в заслона си е Heavy Metal - само за фенове. Взех си банята и се хванах да  сготвя вкусен ориз по испански - жената ми даде газов котлон за целта. Мерси, лельо Стефче! Ядох и заспах малко след полунощ.

  Равносметката за днес: навъртяни ~ 80 км --> 10ч, избутани  [i]не се чете[/i].
  ... ако не се спирза дълги маси и седянки спокойно може да се стигне до х.Чавдар.   Хау!

GPS Трак --> [url]http://www.gpsies.com/map.do?fileId=iosuebvociqqhcux[/url][/quote]



    16.08.2010

Спах стабилно до 6:30 часа, после докато събера прането и хапна малко мюсли часовника закова на 7 ч.  Трябваше да тръгвам, че изоставах от предварителният график. От Витиня до Ботевградски имах 2 вариянта:  покрай оградата през гората или по асфалта към Д.Камарци  и от там нагоре. Не исках денят да започне с 1 час бутанка, а и още имах спомени от предната вечер затова реших да е първото. Оказа се горе-долу същото като време,  е малко по-кратко! От тур. спалня  до Паметника на Руските войни за 50 мин. Ботевградски проход не се гордее с натоварен трафик, което прави качването по-приятно. Горе попаднах на незастрашените госки обитатели - Балканско цинги. Имаха построен лагер, в който бяха само женски индивиди, другите отишли на дървобер.  Няма как да ги объркам, отличават се с огромното си любопитство и любов към музиката. Обмених с тях по някой др. лаф от благоприличие и продължих на изток по пътя, заобикалящ от дясно паметника със спускане на изток. Там малко след ниското, маркировката започва да сече  по пряка линия изкачващият се със серпентини коларски път. Аз избутах първата и бързо стигнах до извода, че  с колело няма по-хубаво от това да си връткаш по широкоро нагоре.  Наближих района с Руските окопи останали от войната и реших да потърся пътеката там.  Доста е обрасла с дерящи храсти и ниски дървета. Може да се мине, но ако е без колело понеже това е най-прекият път за х.Чавдар.  Позабавих се тук, но няма как още от преди си останаха невидяни и трябваше да проверя. С колелото определено си остава най-доброто ако се продължи по пътя, а той започва няколко километра след това да се спуска южно към с.Стъргел.
 Внимателната тук! Минава се покрай разклонение с разбита чешма за поене на животни от дясно и в ляво леко тревясъл коларски път(и двете ако се шмули здраво се пропускат лесно, стигне ли се десен обратен завой - обратно нагоре преди да е късно). Пътя, от който  се идва продължава право надолу, но трябва да се завие в ляво на борд. Един  приятен, сенчест и леко каменист път, изкачващ постепенно към Етрополски пр. Има диви сливи на места и чешма в горната си част. Напълних всичко с вода, мислех да хвана пътеката към в.Баба и да пропусна х.Чавдар. Отново имаше следи от колело – някой с гуми Maxxis HighRoller 2.35   :look: 
 При разклона с Етрополски пр. бях  около обяд, не спрях и за миг... спуснах се по пътя в търсене на пряката пътека.
  Намерих я, остава в ляво от коларският път, но не ми хареса състоянието и – имаше забравен от туриста вид, затова и спуснах по пътя към хижата. Можех поне да обядвам и се подсиля с някой шекер, уви заключена...  Само един лаещ пес, чийто собственик вероятно имаше друга важна работа. Починах за кратко и забутах по баира разочарован – 2 пъти съм бил тук и хижата все заключена.
Сянката ми се криеше в краката, от пътя се вдигаше горещ въздух беше толкова задушно, че дори мухите не летяха. Гърлото ми стана като посипано със стърготини. След 1ч.и 30 мин. прилично бутане достигнах върха и можех да се качвам за каране. Предстоеше спускането към х.Мургана по черният път от вр.Баба т.е. поне още час и половина, забързах се – бях много огладнял. И ето, че от много бързане още на първото спускане усетих как  едър камък отскочи в задното колело... звук от метален трясък и скъсана спица. Спрях да броя. Само една, но както пише из книгите -  въпрос на време и другите да последват примера и. Лошо така, момко... още си в началото, чакат те толкова много спускания, а ти осакатен. Поне снимах станцията на върха.
[img]http://lh6.ggpht.com/_juGZGEIE1GY/TQgt7WLcbMI/AAAAAAAAAOI/rIjd2cIumqg/s800/P1050159.JPG[/img]

 Както и да е, ако се влоши ще слизам в някой град. Носенето на резервни го отписах понеже без ключ за венци няма много смисъл.
 До х.Мургана е само каране по  същият черен път като в по-голямата си част наклона беше  в моя полза, благодарение на което към 14.30 ч бях пред хижата. Реших да се отбия поради 2 причини: 1-во. Да видя как изглежда сега- пазех само добри спомени от тук и 2-ро - 100% бях сигурен, че ще има ядене. 
  Времето тихо и горещо. Като спрях отпред не се виждаше и следа от присъствие на хора… за кратко си помислих как ми се размина отново с обяда, но след малко отвътре се появи човек и ме здрависа - хижарина.  Покани ме вътре и веднага започна с разпита:  От къде идвам? Гладен ли съм? От колко време карам? и т.п. Нямаше нищо сготвено в момента и предложи да изчакам докато се опекат кебапчета. Не мислех да бързам в такъв момент. Седнахме на масата да побъбрим, една голяма салата със студена ракия, бира и мезета ни правеха компания докато жена му печеше в кухнята. Истински хижар от тези ‘дето само старите туристи знаят. Познаваше района от Витиня до Кърнаре идеално и  направих малка справка с него за пътя, положението с хижите ако реша да преспа някъде, маркировки и др. Питах го дали не се е отбил някой с колело това лято, нали имаше 4-ма преди мен. Хора, много сте пропуснали... друг хижар не срещнах никъде по пътя като него. След половин час на масата се появиха 4-ри големи кебапчета и огромна салата – ох на батко!  
-	 “Стой тук си почини тази вечер пък утре сутринта по хладното от рано ще тръгнеш”  - подмяташе изкушителни предложения човека, на които отстоях с огромно усилие. В края, след всичко не искаше да взима и пари за обяда:
-	 – “Бегай от тука ве, ти си от нашите не ти искам парите”   
Разбира се платих си, колкото и  да се противеше. Нещата обаче не опираха изобщо до пари – уважението и разбирането, добрината характерна за старите хижари, ей тези неща сгряват душата на туриста. А'ве голям човек да знаете... лошо не запомних името му, но пък няма да го забравя никога! Преди да тръгна  ми показа с бинокъла местоположението на х. Паскал, тъй като мислех евентулано да нощувам там предвид огромното закъснение дето натрупах тук. Пожелахме си много здраве и кой откъдето.
  Предстоеше “Кашанското мъчило”, Светльо се бе изказал отчаващо страховито в разказа си, нямах търпение да проверя лично. 
 След 30 минутно спускане от хижата се озовах на Кашански пр. От тук по съвет на хижаря продължих по черният път в ляво от трафопоста без да се придържам по коловата маркировка, която катери право нагоре по стръмният склон на вр Капалу. Така успях да спетя тежко бутане със едно заобикаляне от север отвеждащо ме на билото, малко в страни и северо-западно от пътеката. По билото има черен път и може да се кара донякъде (вр.Курдуна) След него има възможност да се подсичат върховете като се движи основно по хоризонтала вместо да се следва зимната маркировка. 
[img]http://lh3.ggpht.com/_juGZGEIE1GY/TQgt8D1uh9I/AAAAAAAAAOM/xLIdBoLls3M/s640/P1050161.JPG[/img]

в.Свищиплаз
[img]http://lh5.ggpht.com/_juGZGEIE1GY/TQgxeltuaBI/AAAAAAAAAOc/5RZsxNRwCMk/s640/P1050163.JPG[/img]

Карах на местата където позволяваше, а останалото си бутах понеже пътеката е тясна и вкопана, но никакво носене!  Аз много мразим да носим. Все съм се чудил на снимките из нета - момци нарамили по едно колело на гръб и мачкат нагоре?! В моят случай с раница и допълнителен багаж ще е висша форма само-мазо. Бутането с изправено пред мен колело, само на задна гума е Х-пъти по-лесно и много удобно. 

[img]http://lh3.ggpht.com/_juGZGEIE1GY/TQgxfLoCYVI/AAAAAAAAAOk/k0ttGi81URc/s640/P1050167.JPG[/img]

 След връх Миале подминах още два по-малки и стигнах до отбивката за х.Паскал. Спрях за оглед и размисъл. Пред мен изправен вр. Косица в цялата си мощ. Часа беше около 19.00 , справка с картата да видя какви са опциите до краят на деня и  къде евентуално мога да нощувам. Нямаше много такива. Ако продължа напред х.Планински извори е на около 1ч още, но тя не съжествуваше отдавна за мен. Дори и да спра на чешмата “Петте чучура” нито ще мога да си запаля огън, нито пък ще спя спокойно -  пълно е с нахални коне. Малко преди Планинските има друга хижа Момина поляна нямах обаче сигурна информация, че ще намеря някой там и затова реших: слизам на х.Паскал, както говорихме по-рано с хижаря от Мургана, въпреки че бе на ниско и губех ~ 500 м. денивелация. След всичкото потене днес се бях вмирисал здравата, имах нужда от баня и чисти дрехи, а и исках да видя кой живее там. 

[img]http://lh5.ggpht.com/_juGZGEIE1GY/TQgxe4RlWsI/AAAAAAAAAOg/enF19fM3ot4/s640/P1050166.JPG[/img] 

 След 10 мин. шеметно спускане, право надолу по стръмният склон, спрях пред входа на хижата.  Посрещнаха ме двама младежи качили се да помогнат със събирането на дърва. Точно сядаха на масата под върбата, а до нея чешма със студена вода  мокреща 2 стъклени бутилки. Радо и приятеля му бяха готини типове...  поканиха ме на масата, а аз не съм от срамежливите. Завъртя се готин лаф, чак до полунощ. Кой, къде, как.... а надраве!
  В хижата имаше и огромна група с туристи канещи се да ходят към х.Ехо на сутринта - едвам се вредих с банята. Отново с мирис на сапун и прани дрехи. Лошо се получи, че и тази вечер си легнах последен въпреки предварителният план за по-ранно лягане. Спах отвън с чувала, на завед в лятната механа пред хижата. Небето беше облачно с южен вятър. От разговора с баща ми разбрах, че за следващият ден може да вали с гръмотевици по планините. Дъжд-мъжд каквото такова, поне няма да съм в пот. 

Равносметката за деня: От Витиня до Кашана ако се кара само по пътя има минимални шансове за загубване. Дървестните цинги имат кучета – не е страшно ако риташ силно. Водата е хубаво да е в повече. Нощувка на х.Св.Плаз или х.Паскал е нож с две остриета.

GPS Трак --> [url]http://www.gpsies.com/map.do?fileId=cndmvqjfhwgoyoho[/url][/quote]


[quote="cholla"]17.08.2010  

От вятъра се събуждах често и на сутринта се поуспах. Закусих от мюслито, което бях накиснал предварително, събрах прането и в 7:00 ч бях готов за бутане. Групата туристи също имаха готовност за потегляне, поне до горе ще имам компания. Взех си довиждане с Радо и приятеля му и всеки по своя път. Моят започна с дъъълго бутане обратно към билото,  излизащ на вр.Косица с приблизително 60 - 70 мин. сутрешна зарядка. Пътеката е право нагоре, никакви серпентини  с колова маркировка.
  На Вашето внимание!
  Всички сме чували и чели за различни техники на каране при спускане или изкачвания, но рядко се случва да стане на въпрос за бутане. Сега е момента точно за това тъй като има доста от него в КЕ, а и аз не съм от носачите. В случая при това стръмно изкачване най-доброто бе следното: 
 Стои се в страни от колелото с двете ръце на ръкохватките, тялото е максимално близо до кормилото(почти или контакт). От това положение се избутват ръцете нагоре до пълно разгъване като в края се натискат спирачките, за да остане возилото на място. Придържайки го пристъпвам напред максимално близо до кормилото. Получава  се като подпиране (издърпване) за колелото, все едно ми играе ролята на щеки или въже. Тази техника я прилагам винаги за много стръмни изкачвания. Така поддържам скорост съизмерима с катерене  на пешеходец с голяма раница и същевременно никаква умора. 
 Когато наклона е по-малък или има слизане по кофти пътечка непозволяваща нормално минаване, хоризонтална вкопана и т.н. перфектният вариянт е с изправено на задна гума пред мен  колело. За слизанията си  помагам със спирачката, а понякога го използвам като допълнителна опора. Готиното тук е, че никога не си удрям краката в педалите и скоростта на бутане отново е както при ходене. За всички останали случаи си буткам по стандарта – разходка в парка с гаджето.
  
   
  В 8 ч.и 15 мин. бях отново на билото. Не усещах и грам умора, пих малко вода и можех да тръгвам. Изненадaх се от факта, че никой от групата с туристи не успя да ме изпревари. Вероятно много ми се е бутало тази сутрин.  По билото има прокаран път в посока вр. Паскал, леко каменист но се кара идеално.  Същевременно  облаците се разкъсаха и слънцето на момента се усмихна грубо, добре че денивелациите са малки, и подухваше лек ветрец. 
[img]http://lh5.ggpht.com/_juGZGEIE1GY/TQgxf7P9W8I/AAAAAAAAAOs/FzCH3eH6eTs/s640/P1050172.JPG[/img]
[i]това трябва да е в.Косица[/i]

[img]http://lh4.ggpht.com/_juGZGEIE1GY/TQgyjB0XqQI/AAAAAAAAAO0/C_mzsO6ZGNk/s800/P1050173.JPG[/img]

 Почти неусетно за 1ч. 10мин. и едно скоростно слизане - “свободно мислене” от вр.Орловец, бях при бившата х.Планиски извори. Както и предполагах картината беше отчайваща. Едно райско място за чистокръвният старопланински кон.  Подминах без да спирам - отвратително е!  Отбих се при феномена в района за водопой и лека закуска - “5-те чучура”. Водата е невероятно вкусна, пих като за последно. Не успях да си хапна като хората обаче, от всичкото кон и говеда из местността се е напълнило с малките и досадни мушици,  радващи ми се до полуда. Разбира се за кратко само, избягах към вр.Баба по най-бързият начин. Гадовете ме изпратиха до горе, където се уплашиха от вятъра и решиха да се върнат по родните места. 
[img]http://lh3.ggpht.com/_juGZGEIE1GY/TQgyjach2AI/AAAAAAAAAO4/ANj4r4VCwKE/s640/P1050176.JPG[/img]
Благодарение на него отново бях свободен и сам, но от друга страна той носеше със себе си бели облаци и леко по-леко ги струпваше около виждащият се в далечината вр.Вежен. Колкото повече трупаше, толкова по-черни ставаха. Това изобщо не ми хареса - все още не бе минало пладне, а аз имах вр.Булуваня, вр.Братаница и едно Старопланиско конче за преминаване преди да съм настъпал първенеца в квартала вр.Вежен - все без опция за скриване ако загърми. Разбързах се, трябваше да съм там не по-късно от обяд (разбирай повече каране-бутане, по-малко стоп да видя ей онова отсреща), в противен случай ще ме гърми яката по голото било. 
  До Вежен не е лесно с колелото, но пък и не е чак толкова трудно както Светльо беше писал. Има си подсичания и едно по-сериозно бутане след седловината Хайдушки камъни. За сметка на това пък всички спускания са караеми и ааааа.   
[img]http://lh3.ggpht.com/_juGZGEIE1GY/TQgyji7IyPI/AAAAAAAAAO8/pCOlUof5E1U/s640/P1050177.JPG[/img]
[i]При седловината "Попови гробове"[/i]

[img]http://lh4.ggpht.com/_juGZGEIE1GY/TQgyj6lM9CI/AAAAAAAAAPA/ngcUINT1PfY/s640/P1050178.JPG[/img]
[i]поглед назад [/i]

[img]http://lh4.ggpht.com/_juGZGEIE1GY/TQgykMKLTlI/AAAAAAAAAPE/CfdxiyYJnNc/s640/P1050180.JPG[/img]
[i]на изток [/i]

[img]http://lh4.ggpht.com/_juGZGEIE1GY/TQg0jKCjwtI/AAAAAAAAAPQ/EIqraDeS3c0/s640/P1050182.JPG[/img]
[i]в.Булуваня със седлото"Хайдушки камъни"[/i]

[img]http://lh6.ggpht.com/_juGZGEIE1GY/TQg0jeX0YmI/AAAAAAAAAPU/0VtW3pSOuU0/s640/P1050184.JPG[/img]
 
 Повечко време ми отне Старопланинското конче. При него има каранка до първите скали, след тях пътеката продължава през тях по ръба му, а аз избрах  подсичане от север по конските просеки и така избегнах алпийската му част. Кончетата обаче не направили една прилична пътека ами точно обратното – постоянно се прехвърлях от една на друга, като гледах да поддържам посоката по хоризонтала и това ме забави малко.

[img]http://lh6.ggpht.com/_juGZGEIE1GY/TQg0jbMQ_9I/AAAAAAAAAPY/Jv6hzE390UY/s640/P1050186.JPG[/img]
[i]"Кончето" - преминато[/i]

 Водата по пътя си е кът. След “5те чучура” другата чешма е малко преди Вежен на 20 мин. в ляво по склона – в ясно време се вижда добре. Срещите с цинги също са възможни – боровинковият тип. 
 С всички почивки от х.Планински извори до в.Вежен стигнах за 4 ч. и 30мин. Върха се криеше в облаци носени от северният вятър - типична картинка за високите била.
Имах чувството, че всеки момент ще заплющи пороя. Чуваха се гърмежи отвсякъде. Свалих седалката и отпраших към долното царство.
[img]http://lh4.ggpht.com/_juGZGEIE1GY/TQg0jriV3iI/AAAAAAAAAPc/sAkgVFG-ErQ/s640/P1050189.JPG[/img]
[img]http://lh6.ggpht.com/_juGZGEIE1GY/TQg0kWVsP_I/AAAAAAAAAPg/6ixbPznLb3U/s640/P1050190.JPG[/img]
[img]http://lh3.ggpht.com/_juGZGEIE1GY/TQg1m3DDbpI/AAAAAAAAAPo/YQyb8jifBk0/s640/P1050193.JPG[/img]
[i]х.Ехо едвам забелижима в далечината при скалите [/i]
[img]http://lh4.ggpht.com/_juGZGEIE1GY/TQg1nOyvvnI/AAAAAAAAAPs/Ys2NAwCYFHg/s640/P1050195.JPG[/img]
[i]Zoom[/i]
 Карането до х.Ехо си заслужава да се изпита - 1ч и 30 мин  с ~ 35% бутане. Беше късен следобед(16.15 ч) и реших да обядвам. Менюто в сряда е супа от тиквички с десерт вафла Боровец. Хижата беше празна и приятно тиха.
Да съм се бавил половин час, не повече и като излезнах да продължавам към х.Козя стена, отвън идваше краят на света – тъмно с дъжд в близкият хоризонт и в.Вежен, гръмотевици с голям заряд в кратки интервали и онова затишие преди буря. Прецених, че мога и да успея до хижата преди светлинното шоу. Все пак през последните 3 ч. постоянно бягах от бурята, разстоянието е кратко, а и познавам пътеката доста добре. Дори и да ме застигне, по пътя има места и можех да се скрия от гръмотевиците. Летните бури са мощни и кратки ще изкарам 1 ч. сврян някъде.  
[img]http://lh4.ggpht.com/_juGZGEIE1GY/TQg1nRgaE5I/AAAAAAAAAPw/6vQsUQqUAPU/s640/P1050197.JPG[/img]
[i]към х.Козя Стена[/i]
 Затова и не послушах един от компанията на хижарката ами сложих каската и отпуснах надолу... В началото е игрива, горска пътечка  с много газ до достигането на поляната с папрат ”джунглата”. Толкова много туристи преминали от тук и нито те, нито пък хижарите си бяха направили труда да поразчистят пътеката. Кофти е да минеш през нея когато си с летни дрехи – сърби и под ноктите. Както и да е...  продължих нататък, но карането намаля внушително за сметка на... бутането. На сред “джунглата” росна за кратко,  колкото да намокри тревата и направи камъните хлъзгави. Гърмежите обаче не спираха да се чуват все по-близко и по-близко зад мен. Ако завали повторно определно ще е продължително. Излишно е да споменавам, че бързах бързо. Малко след вр.Ушите засякох  групичка от 5 туриста. Идваха от х.Левски и бяха с доста уморен вид. С тях се движеше и Любо от последният сезон на Survivor. Всички бързахме много, обменихме по 2-3 думи само и газ, че почва да вали. 
[img]http://lh5.ggpht.com/_juGZGEIE1GY/TQg1oOFAWBI/AAAAAAAAAP4/oJSGQO2U_jc/s512/P1050199.JPG[/img]
[i]Джурасик парк[/i]
[img]http://lh5.ggpht.com/_juGZGEIE1GY/TQg1nrVibxI/AAAAAAAAAP0/CHdE_Ta0DGg/s640/P1050200.JPG[/img]
[img]http://lh3.ggpht.com/_juGZGEIE1GY/TQg37JIiCDI/AAAAAAAAAQA/T211eenf06k/s640/P1050201.JPG[/img]
[img]http://lh4.ggpht.com/_juGZGEIE1GY/TQg37cPyd2I/AAAAAAAAAQE/BLe423neUFk/s640/P1050204.JPG[/img]
[img]http://lh5.ggpht.com/_juGZGEIE1GY/TQg37oKi5XI/AAAAAAAAAQI/bCXoCk1alOk/s640/P1050207.JPG[/img]
 
 Бях до м.Трионите, когато заваля сериозната. Нямаше смисъл да слагам дъждобран, бях толкова  мокър от потенето, а си беше и доста ободрявящо. Продължих с надеждата, че ще се докопам до хижата преди зарята. 
  Мълниите падаха наоколо много близо, с трясъци все едно съм на първи ред от концерта на АС/DC.
Оставаха не повече от 50-100 м. , когато стана супер напечено - точно до последната скала преди хижата. Близостта на падналата мълния ме накара моментално да зарежа колелото на разстояние и да се прикрия под  скалата с лек наклон в моя полза. Дъжда се усили и обърна в градушка, мълниите се сипеха с пълната си мощ наоколо, а James Hetfield пееше Seek&Destroy . Мястото беше сигурно, спокойно можех да откарам тук до края. Единственно кофти си беше, че въпреки малкото слънце днес бях успял да изгоря и ударите по ръцете ми от рикоширали ледени топчета, ме караха да подскачам всякаш бяха от гореща лава. 
 След 30 мин. позатихна малко и се забързах към хижата преди да е повторило с начале. Там заварих нов хижар, едва на 3 месеца и вероятно най-младият за момента. Оказа се наборче, родом от Варна и в допълнение - бивш мтб карач, участник в паралелните вселени. Супер, оставам тук въпреки че е още рано за днес, компанията си я бива и ще спретнем лафа с младежа. Беше  18.45ч. време бол. Влезнах да си взема душ и докато се приведа в приличен вид, той ми вика:
-	“Нали нямаш нищо против да си легна по-рано, че приятелката ми е дошла да ме види...” 
Какво да правиш такъв  ми бил късмета...  разбирам го напълно.
Забавих го още малко, колкото да ми приготви една салата и да покаже в коя стая ще спя. От там  слезнах в кухнята да си сготвя ориза, че вече ритах за манджа.  Повече не го видях.
  Въпреки скъпата нощувка, хижата беше без ток  с условия за вечеря в романтична обстановка на свещи и челник. Може и това да е една от основните причини в последно време туристите да я подминават, знам ли?!  Хапнах прилично, отдъхнах малко и точно бях решил да се  приспивам, когато през отворената врата влезна непознат младеж, целият мокър. 
 -Ти пък от къде се взе?  
- А добър вечер!
 Беше местен от  южните села, качил се да нагледа стадата си с коне. Ето от къде се е взел мотора отвън... Добре че се появи преди да съм легнал, побъбрихме си с него и отново окъснях. Научих доста информация за стадата от първа ръка, каза ми и за няколко стари пътеки в района –  бе дошъл с мотора си до тук, а до х.Козя стена по класическата пътека е трудно за сам човек, да не казвам невъзможно.   
 Друго интерено за днес беше, че намерих кърлеж забит  м/у пръстите на десният крак. По кое време се е настанил там още не знам, но беше се забил и умрял.  Сигурно съм  ферментирал в токсичен от многото пот...  Все пак почистих мястото добре, защото много го шубе от тези гадинки момчето. Едно е ясно - никакви сандали от днес!

GPS Track --> [url=http://www.everytrail.com/view_trip.php?trip_id=913666&code=ccf76793773cd6bab9df932f1c6ab863]Тук[/url][/quote]



[quote="cholla"]18.08.2010
 
  Рано пиле, рано пее! Събудих се преди изгрева, един път и аз като хората. Събрах всичко по бързата процедура и слезнах в столовата. Очаквах младежа с конете да е буден, така говореше снощи, уви никой. Нямах и закуска приготвена, затова директно на колелцето и въртом марш към з. Орлово гнездо. Подминаваше 6:30 ч. когато бях обратно на пътеката, а тя една тесничка, с калчица, криволичеща от юг на стръмният склон – чудесно! Доста се увлякох в карането и пропуснах пряката, отделяща се северно покрай в.Кучето след седловината Ветровити преслап. 
[img]http://lh3.ggpht.com/_juGZGEIE1GY/TQg37urMxWI/AAAAAAAAAQM/IKECAwsxrb8/s720/P1050212.JPG[/img]
[i]в подножието на в.Бабин връх[/i]

 Оказах се на по-дългата, описващата южна дъга около в.Бабин. Не е проблем и без това не бързах. В далечината в.Ботев и компания си взимаха сутрешният дъжд потънали в черни обаци.  Лошото на тази обиколната пътека е, че е добре обрасла с клек и боровинки. В допълнение  стадата коне са си оформили множество техни пътечки, които лесно подвеждаха и на няколко пъти катерих по билото, за да се върна на вярната. Идеята е да се поддържа хоризонтала без значение по коя от всичките се движим, то и маркировката тук е разредена до изчезваща. Цялата операция отне 30 мин. и отново бях на главната пътека при седловината Червена локва, в резултат средната скорост на придвижване се покачи. Пълен оборот, следва тесен и дълбок коловоз, половин оборот, ляво – дясно ух на батко, капех от наслада.  За кратко се качих на последният връх преди спускането към пр.Троянски. 
[img]http://lh5.ggpht.com/_juGZGEIE1GY/TQg376N9L2I/AAAAAAAAAQQ/JhwkPd35nJc/s640/P1050215.JPG[/img]
Спирам за снимка и усетих, че съм с подпухнали очи. Я да изкарам огледалото да не само така да си мисля. Оказва се истина, която ме хвърли в трета глуха.  Не ми хареса тази работа, ще изглежам като Майк Тайсън след срещата си с Холифийлд на снимките. Дали не е причината в кърлежа от предната вечер? Всичко което знаех за ламската болест е температура и отпадналост, а аз бях в перфектна форма. Остава да е от недоспиване... продължих с едно на ум.
 До прохода от хижата отне 1ч и 30мин. Горската охрана с Нивата се изненада от появата ми и още повече като видя, че продължавам за х.Дерменка  - вероятно е нов.
 По това време се бях събудил напълно т.е. къде е закуската? Трябваше да бъде на з.Орлово гнездо, където мислех да нощувам снощи.  В заслона имаше само “нищо” и вафли, а аз не го обичам това. Чорбаджията, въпреки групата от 8 чешки туриста нямаше какво да предложи. Не е голям проблем все пак Дерменка е на по-малко от час. Вътре в заслона е много уютно и определено е трябвало да нощувам тук. Гледката към южна България е страхотна, на изток също - целият масив с облаци застъргващи във върховете и мъгла издигаща се от северните им склонове. Тук там слънчеви лъчи се опитваха да пробият. Бях сигурен, че до няколко часа времето ще се завърти на 180 в слъчево и горещо. 
 Помолих човека да прегледа гърба ми за кърлеж преди да съм тръгнал – нямаше никой.
  По пътя за Дерменка се засякох с представители от вида овчарско куче. Три песа пасящи стадо говеда. Едното от тях много ми се зарадва, че се наложи да го сритам за добре дошъл. Нататък имаше още подобни сцени, важното е да риташ яко и псуваш здраво. Зад мен се движеха чешките туристи, замислих се как ли ще се оправят, стадото беше точно на пътеката. По-късно на хижата се засякох с тях и ми споделиха, че използвали камъни и щеките си. Като няма дивеч поне кучета злобари, за да не е скучно. Ами ако има деца?
  В 9:30 ч. бях на х.Дерменка и седнах да закуся стабилно с 3 агнешки чорби. Заведението разполагаше с разнообразно меню и интернет. Справката с чичо Гугъл напълно разби вероятноста за натравяне от охапването – ще трябва да се спи повечко само. Времето се нуждаеше от още малко, за да стане слънчев летен ден. Поръчах си чай и седнах пред хижата да се накефя на гледкта. Чехите бяха дошли и се канеха да опъват палатките отпред... само толкова за днес, вие ме изненадохте! Ще обикалят из резерват “Стенето” . Побъбрихме си още малко и аз реших да напускам.
 От хижата започва пътека на юг, водеща към близката гора. След около 30 мин слънцето изгря и взе да става кофти, земята съхнеше и всичките изпарения в комбинация с баира който бях захапал, правеха карането гърчаво. Седалката и тя нещо почна да се обажда под задника ми, значи е време за половин кило боровинки.
[img]http://lh5.ggpht.com/_juGZGEIE1GY/TQg4rzhJO5I/AAAAAAAAAQc/cGeJNRppVrU/s640/P1050217.JPG[/img]
[i]х.Дерменка далеко зад мен[/i] 
[img]http://lh5.ggpht.com/_juGZGEIE1GY/TQg4sNmAF8I/AAAAAAAAAQg/LIfmviVYVd8/s640/P1050220.JPG[/img]
 До х.Добрила е не повече от 2 ч ако не се спира като мен. Основно се движи по коларски път като пътека има само в началото през гората и при подсичането на  в.Гердектепе от юг. По обяд пристигнах. Много време измина от последното ми идване тук и веднага отбелязох положителните промени. Имаше нещо като веранда с маси отпред, бунгалата работеха и хотела недовършен, разбира се. Пълно с хора, насядали по масите на припек. Предположих, че всички са забавили тръгването си заради дъжда, но те се оказах от “меките” туристи – влека и на масата. Паркирах се отпред и нахлух в столовата без покана. Планувах сериозно ядене с повечко почивка, че предстоеше грубата част.
-	Какво имате за обяд?
-	Всичко от менюто над теб!
 Ха изненада, че то голямо колкото в кръчме.
-	Абсолютно всичко ли ?! – попитах пак, уж че не съм чул добре.
-	Пише ли го там можеш да го ядеш днес.
-	Чудесно... един омлет със сирене, един миш-маш, шопска салатка, 3 кюфтета с 5 филийки хляб и 1 бира. 
 Уредих се със свободна маса отвън на шарена сянка и се започна. Докато поръчвах вътре седеше младеж и довършваше с бобеца си. По-късно дойде и седна да ми прави компания. Беше от Варна, тръгнал сам сутринта на стоп и мислеше за довечера да нощува на з.Ботев. Щях да си имам компания по високото. Предложих му да не губи време покрай мен, че не се знае до вечерта може пак да завали. Обяда обаче му подействал и докато си лафехме под сянката реши, че остава тук. Взех и аз да се замислям за същото, минаваше 13.00 ч., храната хубава, биричката отпуска леко по-леко – защо да не си дам почивка на подпухналите оченца. Реших, че по-добре ще е да се възползвам от хубавото време днес и да премина през високата част сега, не се знае утре какво ще духне. Балкан е все пак. 
  
  В 13.30 ч се отправих нагоре. Бутах равномерно и спокойно по стръмното веднага след хижата. С всеки метър се откриваха все по-обширни и красиви гледки. Въздуха бе чист и се отваряше дълбок хоризонт, едновременно с него и тишината ставаше по-дълбока. Чуваха се само хлопките на стадата с овце в далечината. Това е ... най-накрая след всичкото каране бях в любима ми част от Ст.Планина, тук всичко е много красиво. 
[img]http://lh6.ggpht.com/_juGZGEIE1GY/TQg4sgaj-OI/AAAAAAAAAQk/5Fx7a8Txuvc/s720/P1050221.JPG[/img]
[img]http://lh5.ggpht.com/_juGZGEIE1GY/TQg4sw-BszI/AAAAAAAAAQo/a5TV7DbfJ7c/s640/P1050223.JPG[/img]
[i]в.Левски[/i]
[img]http://lh4.ggpht.com/_juGZGEIE1GY/TQg4tK_rykI/AAAAAAAAAQs/qXqptuQ4WoE/s640/P1050230.JPG[/img]
 На в.Левски бях след  1ч. яко бутане на пълен корем. На изток в далечината първенеца на Балкана скрит в бели облъци, а пред него малките му братя Жълтешов, Костенурков, Кръстев и най-известният Купенов. Поседях за 10-на минути да се накефя на всичкото прелест. Нямаше грам вятър и тишината се носеше навсякъде. На запад ясно се виждаше в.Вежен с облъчна шапка. Заслужава си да се преспи тук, но това ще е някой др. път сега трябва да продължавам. Скоростно спускане към в.Малка Амбарица, от там под северните крила  на в.Безимен и в.М.Купен, до подножието на в. Купена. До тук само страхотно каране, време беше за големият...  зор.
[img]http://lh3.ggpht.com/_juGZGEIE1GY/TQg5d92vm6I/AAAAAAAAAQw/yO0U1hrj23k/s640/P1050233.JPG[/img]
[img]http://lh5.ggpht.com/_juGZGEIE1GY/TQg5eaJveFI/AAAAAAAAAQ0/2E1Y9d_dEEQ/s640/P1050238.JPG[/img]
  Бутането до върха ме затрудни само в последните си 10 м. , преди излизането най-горе. Пътеката е вдълбана в скалата, образуваща подобие на тесен улей. Липсата на грапавини по нея караха  колелото постоянно да се свлича отгоре ми. Търсех подходящ ръб да заклещя някак си педала за момент, колкото да успея да се пристъпя стъпка нагоре и да издърпам от там колелото. Наложи се да си сваля раницата и кача поотделно първо колелото после нея, понеже в тясното много ми пречеше. 
[img]http://lh6.ggpht.com/_juGZGEIE1GY/TQg5em4bPGI/AAAAAAAAAQ4/kZs-vVXApSw/s512/P1050247.JPG[/img]
[img]http://lh3.ggpht.com/_juGZGEIE1GY/TQg5ew-jzdI/AAAAAAAAAQ8/lA2NKeq2d8g/s640/P1050255.JPG[/img]

 Най сетне бях горе – кеф! Почивка и наслада - задължително! Ако има някой да не е бил още тук да се поправи по най-бързият начин. Това е типичният връх рисуван от всяко дете . Там се чувстваш на истински връх, отвсякъде заобиколен с простор и тясно. Разписах се в книгата и се приготвих за слизането. Него съм го мислел още от първият път като стъпах тук, как ще е най-удобно с колелото? Честно казано изобщо не беше трудно, слизах на етапи като първо свалях раницата, в която бях сложил всичко тежко от багажа и после се връщах за колелото. Придържайки го в едната ръка над рамо, близо до тялото и с другата се отпускам по-малко на въжето, докато слизам на заден ход. Трябва много да се внимава при стъпване да не стане някое подхлъзване с последващите му реакции. Добре ще е ако някой реши да го прави от там и не е сигурен в себе си да вземе и върже колелото за по-сигурно, че ако го оттърве ще бъде грозно. Слизането отнема около 30 мин.
[img]http://lh3.ggpht.com/_juGZGEIE1GY/TQg5fJPCTZI/AAAAAAAAARA/fxnAuU1s9pw/s640/P1050258.JPG[/img]
[img]http://lh6.ggpht.com/_juGZGEIE1GY/TQg7dH556KI/AAAAAAAAARM/DmWg3DIeKGY/s640/P1050259.JPG[/img]
[i]вижда ли се колелото? [/i]
  Минавайки пеша от тук се бях заблудил мислейки си, че най-трудното е Купена. Оказа се, че има и по-трудно за колелото – Кръстците и Костенурката. На местата с лек наклон или по хорионтала, където няма огромни скали се бута изправено отпред. Подсичането им обаче не беше от най-готините неща днес. До Жълтец си е трудно като цяло. Разбира се неповторимите пейзажи компенсират мъките. Струва си всяка капка пот. 
[img]http://lh6.ggpht.com/_juGZGEIE1GY/TQg7dUj4m6I/AAAAAAAAARQ/SpDGYlqT8vQ/s640/P1050265.JPG[/img]

В 18.30 ч се намирах в подножието на Жълтец и ми беше писнало от бутане, затова реших да си удължа малко пътя за сметка на карането. Минах по подсичащата го от юг пътека вместо да бутам по стръмният склон. По нея се кара навсякъде чак до върха. Следваше спускане към з.Ботев.
[img]http://lh5.ggpht.com/_juGZGEIE1GY/TQg7dXR7SFI/AAAAAAAAARU/NMG1guz6Uls/s640/P1050273.JPG[/img]

 Наближаваше 20:00ч когато пристигнах при него, скоро ще е тъмно. Мислех да отдъхна за кратко, да видя новият му интериор, след което да кача върха и там да посрещна изгрева. Естественно, не стана каквато я гласих. Вътре заварих голяма Калоферска агитка наобиколили дълга маса отрупана с храна, пиене и македонска музика. Стoловата изглеждаше уютна с дървената си облицовка и горящата печка – оставам тук. Преди да съм се разложил напълно отидох да търся покритие за телефона като в крайна сметка само си загубих времето, но пък останах неприятно изненадан от всичките крави наоколо. Всеки квадратен метър беше миниран, за спане на открито и дума да не става – освен ако не си с някой модерна тур. оградка. 
 
  В 21.00 ч. бях обратно при компанията  и чаках да се стопли вода в банята. По принцип разполагат с голям бойлер, но нали днес имаше банкет - рожденният ден на Вальо, реставратора на “заслона”. Седнах на единственната празна маса, в страни от хората въпреки поканата -  вонята от мен можеше да излекува всичките им синозити и алергии. Нека се окъпя пък да видите по колко изяждам.  След душа като му заседнах и отиде тя до следващият ден. 
  
   :offtopic:  Лични впечатления от заслона – страхотно направен, има условия задоволяващи и най-капризният турист, но само толкова. Идеята да се върне към живот е чудесна, в тази част на Балкана всеки се нуждае от подслон - не и от хижа обаче. Разбирам го Вальо... вложил много труд и средства, но да не оставиш  4 места поне, достъпни по-всяко време без пари за нуждаещите се е несправедливо. Отделно през зимата “заслона” се заключвал, че да не се руши от добри хора. Това е много по-лошо от колкото навремето, когато бе занемарен и достъпен. Самият Вальо е намерил убежище там спасило му живота. На х.Паскал дори и да няма хора през зимата има вариянт за нощувка, отделно тази есен Старозагорското тур. дружство  реставрира(направи) заслон на в.Триглав достъпен по всяко време без пари. 
 Грозно ми е от такъв патриотизъм! В този ред на мисли за мен това си е чисто присвояване с цел собственна облага Sorry Вальо, но така ги видях нещата. Ако беше по-трезвен щях да ти го кажа директно още там. Факт е, че престоят в “заслона”  бе от най-скъпите за целият преход заедно с х.Коза Стена.

GPS трак --> [url=http://www.gpsies.com/map.do?fileId=hysnjqoftmndrpnp]Тук[/url][/quote]


[quote="cholla"]19.08.2010

Въпреки късното лягане успях да стана сравнително рано. В хижата имаше само един буден турист. Докато събирах багажа се появи старият хижар и успях да хапна преди тръгване. Имаше само бял бобец – повече от идеалка. Отвън паднала дебелата роса, колелото  всякаш е валяло дъжд – типичната Ботевска сутрин. Прехвърлих повечко багаж в компресната чанта понеже за днес е предимно каране. Местата с многото бутане останаха в историята(дали?   :eyebrow: ).
   В 7:00 ч. бях по серпентината, падаше се сянка и стоеше хладно въпреки липсата на вятър. Тишината се нарушаваше единствено от дребните птици посрещащи утрото, усещането е всякъш планината още спи. За 50 мин. успях да се кача на върха, където спрях на припек пред метереологичната станция. Реших да звънна от тук на всички които очакваха, след като така и не упях да намеря телефонната кабина снощи. От разговора с баща ми разбрах, че трябва да се обадя непременно на един приятел от Гб( Никито байк), тъй като заедно с моята съпруга планували да ми устройват капан на Шипка. Аз нямах нужда от провизии и успях да ги откажа от идеята. Като допълнение, Николайчо преценил, че най-вероятно съм щял да бъда на Ботев снощи(почти 10ка) и предупредил деж. синоптик за мен. Качих се в станцията да му кажа, че всичко е нормално и продължавам нататък. Всичко това ме забави с около час и едва към 9 ч. тръгнах да се спускам по старите пътеки водещи към х.Тъжа. 
[img]http://lh4.ggpht.com/_juGZGEIE1GY/TQg7dh6NbEI/AAAAAAAAARY/3LYcJIb5gG8/s640/P1050286.JPG[/img]
[img]http://lh5.ggpht.com/_juGZGEIE1GY/TQg7eKMUWKI/AAAAAAAAARc/NeqqcdUqIkg/s640/P1050288.JPG[/img]
[i]към з.Маринка[/i]

  На з.Маринка спрях да огледам положението. Ами, трагично е! Лично съм намирал подслон тук през зимата и знам колко е важен, а сега не може да се разчита на подобен. Пих от водата, намираща се на 100 м. северно от тук и продължих по пътя заобикалящ в.Параджика. От там има малко бутане по ръба на в.Юрушка грамада, но след всичкото събрало се за последните 2-3 дни това беше като разходка в парка. За първи път от толкова много минавания тук, така леко и бързо. На върха се колебаех дали да спирам на х.Тъжа  или да я подминавам по пряката пътека на в.Русалийте. Реших да се отбия. Снощи от компанията ми обадиха, че бившият хижар от х.Рай сега бил там и нямаше да е лошо да видя к'ви ги върши Чочо. 
[img]http://lh4.ggpht.com/_juGZGEIE1GY/TQg7-NBPqGI/AAAAAAAAARg/mqtzWeZ4eVc/s640/P1050293.JPG[/img]

  Точно в 10ч и 10 мин. нацепих контрата пред муцуната на Тъжа – кучето, което винаги лае при вида ми. Голяма група туристи бяха напълнил масите отпред приготвяйки се за преход. Оказаха се градски, а и един познат имах сред тях. Тръгваха към х.Соколна...  Чочо беше слезнал в селата, а на негово място някакъв кофти тип изпълняващ ролята – заместител. Гостоприемството му и новият вид на хижата ме задържаха < 3 мин. Налях си мако вода от външната чешма, че нагоре е кът и тръгнах преди Старозагорците. Гледах да не спирам много и да стигна по-скоро до х.Мазалат. Времето беше нестабилно и днес, отново се навъртаха облаци като на няколко пъти на качването към в.Триглав преваля слабо. Премина ли върха и Пеещите скали няма проблеми, да гърми колкото може. 
[img]http://lh5.ggpht.com/_juGZGEIE1GY/TQg7-X0TJhI/AAAAAAAAARk/4Fq8k_HD9m8/s640/P1050294.JPG[/img]
[img]http://lh5.ggpht.com/_juGZGEIE1GY/TQg7-lWmFvI/AAAAAAAAARo/XsqmnS4c5h4/s640/P1050295.JPG[/img]
[i]Бау[/i]

На Пеещите ме впечатли колко много изровено имаше от дивите прасета спрямо преди 5 години. Подобна е и картинката около х.Тъжа. Разкопали са дори и пътеката, не че нещо, но трябва да се внимава за  “човката”.  Лятната пътека покрай в.Вълчата глава беше прясно разчистена от клека. Ако навремето тук бутахме сега карах безпроблемно. Това е единственното място, където срещнах обновена пътека от КЕ. 
  Хижа Мазалат е страхотно късче родна земя, място идеално за отдих или нощувка предлагащо страхотна гледка към масива Триглав и множество изходни маршрути. Но аз бях тук по обяд и за кратка почивка. Щях да хапна на следващата хижа - Партизанска песен, там винаги има хора и вкусни гозби. Преди да тръгна от Мазалат над Пеещите скали и района заваля, а при мен идваха само  пръските, още една причина да побързам надоле. Пътя до там е предимно спускане и стигнах много бързо. Пътеката през гората благодарение на моторетките сега е по-широка от преди, съответно и минаването е по-бързо. Няма смисъл да се следи за маркировката - отпуснах колана и настъпах яко. Единственното отклонение е на около 2 км след Мазалат при дървената врата над пътя, на това място в дясно започва горска пътека подсичаща в.Бухала,  останалото е мръсна газ.  За 45 мин.  пристигнах на хижата и заварих домакинята с няколко души на масата отвън, точно им поднасяше яденето. 
 Оказа се, че ме очакваше (отново Николайчо)  
-	“Ти ли си самотният колоездач от Ком?”  
 И да исках не можех да я излъжа, личеше си по външният ми вид. 
 Както казах тук винаги може да се разчита на вкусна храна, бири-мири, шекерчета и др. данданийки. Хората са дружелюбни и винаги посрещат с усмивка.  Много ми се ядеше нещо различно от скара и задоволително погълнах порция картофена яхнийка + салатка за вдигане на КПД-то. Бирката я пропуснах, че и така ми се доспиваше. Побъбрихме малко и се приготвих за тръгване. Небето се заоблачи и тук, но нямаше вид да завали. Дори и да бе, бях вече в ниското и по-малко уязвим за мълниите, с места за криене на корем.  
 Продължих по асфалта за местността Узана. Точно преди да се излезе на широката поляна, има отбиващ се в ляво път с купища табели носещи имена на хижи( ~1 км). По него в краят на асфалта започва друг в дясно на борд, черен път свързващ Узана с Шипка. Пада се в страни от класическата маркировка, но е подходящ за колело. Кара се по цялото му протежение в рамките на 1 ч. до историческата местност Шипка. Като казах Шипка време е да видим какво има за десерт. Усеща се, че цивилизацията е близо - само преди ден избора на храна се свеждаше до с каквото разполага хижата, а сега глезотии. Реално от Узана до морето може да се закупи всичко необходимо, няма нужда от носене на излишни товари само храна за 1 ядене и вода. 
  Прохода бе затворен от южната си част за ремонт и трафика се отбиваше през Бузлуджа. Трябваше да споделям потрошеният път с колите, защото не ми се минаваше по пътеката в страни – дирника се обаждаше все по-натрапчиво. Да ви кажа голем кеф, че не съм шосейка, горките момци не им стига скучното въртене ами и шофьори идиоти с раздрънкани дъртаняни - 12-те км. до Бузлуджа ми се видяха като 50! След всичките дни сред дивото с нетърпение се  завлякох до панорамният завой под паметника с чинията. Поглеждайки към него погледа ми остана в дясно... какво е това ?! Огромни ветрогенератори накацали по билото в посока  в.Българка. Новоизграденият ветропарк никак не е зле, е леко разваля пейзажа... Спрях и при него да поогледам огромните съоръжения, строителните дейности продължаваха и се наложи да обяснявам на охраната, че не съм “Ал Кайда” пратеник. Дано тази атракция раздвижи малко планината в района, тук има много построени бази и места за обикаляне, а никакви хора.
[img]http://lh6.ggpht.com/_juGZGEIE1GY/TQg7-7euuJI/AAAAAAAAARs/nATy8V4IFVY/s640/P1050300.JPG[/img]
  
  Пътя продължава към неработещата х. Бедеци и последващият я връх с еднозначното име. Подсякох по лятната пътека от запад известна с многото растящи малини - вкусни при това. От в.Бедек се отделя път на изток за х.Българка в основната си част е широк и добре поддържан с приличен наклон. От тук започва да се среща и допълнителна маркировка от бели лентички по клони и храсти, останала от моторетките. Скороста се вдигна рязко и започнах да викам от кеф надоле.
От Бузлуджа до х.Българка ми отне 1ч и 20 мин.  Спрях да попитам хижаря дали знае колко път има от Кръстец до Пр. на Републиката, беше 18.30ч. за да знам как да си планирам нещата до краят на деня. Хижарина бе хванал дивото и заварих само един градски, запалил цигар отвън. Дошли за почивните дни с компания и докато другите се радваха на Виканата скала той си почиваше изморен от тежкият път от гарата до тук. Хижарина не се знае кога и дали ще се върне... На мен изобщо не ми се оставаше повече тук, зградата има окаян вид. Голямата и столова с качените по масите столове създаваше усешане като в град Припять 22 год. след аварията.  Продължих по черният път към гара Кръстец, който в последните си 3-4 км. завършва с асфалтово покритие т.е. още 15 мин возене.
  Нямаше 19.00 ч. когато спрях на перона, влака заминал лошо.
 Всичкият път днес ми беше идеално познат, карал съм по него десетки пъти при всякакви условия, знаех и разстоянията във време м/у отделните точки. За сметка на това от тук нататък крачето ми не бе стъпвало, предстоеше новото от КЕ. Воден от подобни мисли се чудех дали да не остана за нощувка на гарата вместо из гората, където може и да не открия вода, когато погледа ми се спря в/у младеж седящ отсреща в една от стаите. Беше приблизително мой набор. Влезнах и го попитах знае ли нещо за пътя, колко време е до х.Химик,  има ли вода и т.н. За мой късмет се оказа, че не е турист и си няма на идея какво става натам. 
-	Добре, а проблем ли ще бъде да остана и спя на някоя пейка отвън?
-	Никакъв, ама по-добре влез вътре в чакалнята да не те хапят бълхите.
-	 ?!
 Ей това исках да чуя, пича се оказа готин. Имах много време до вечеря и седнах отпред да огледам картата за утре. Приближаваше друг влак и от вътре се появи нач. смяната .  Оказа се, че всичко на всичко в гарата бяха точно 3 –ма служители на смяна – началник, стрелочник и тех. отговорник в лицето на Станимир(набора). Останалите 2-ма всъщност бяха жени – да ме прощават, но трудно помня имена. Готини хора обаче всичките до един - позволиха ми да се окъпя в  подновената баня. Падаха си и веселяци, очертава се поредната хубава вечер в готина компания. Стъмни се и седнахме да вечеряме - приготвили огромна салата и специално  за случая отвориха от личните си запаси консерви с русенско варено, накупени за зимата в случай на тежка снежна буря -  това много ме трогна. Аз от моя страна сготвих един пакет от ориза и за десерт локум, които купих от Шипка. 
 Вечерта мина неусетно в разговори и истории. Накрая ми предложиха  да остана и спя на някое легло за по-удобно.  
-	“Наистина благодаря за предложението, но банята и вечерята са ми повече от достатъчни”. 
 Оставих ги да си наглеждат работата и отидох да пазя пейката отвън, че мина полунощ (00.45ч) Влезнах в чувала и поех към кибер пространството. Толкова много пъти съм бил на тази гара, но чак сега мога да се похваля -  спах на пейката отвън, ей тази най в ляво.  
  Този ден ще го помня като емоционален за мен. Постоянно се носех в спомени извикани от всичко познато, от пътеките по които бях карал толкова много. Спомени създаващи смесено чувство –  тъга по изминалото време и радост че отново съм тук!

GPS Трак -->[url]http://www.gpsies.com/map.do?fileId=dbhtrpjuirsuvyer[/url][/quote]


[quote="cholla"]20.08.2010

  Не спaх добре... още с влизането ми в чувала усетих, че не съм сам. Няколко бълхи се настанили вътре и алчно хапеха опитвайки се да ме изгонят.  Все пак  си е мое... Ще ме изтърпите за няколко часа или аз Вас. След многото уговорки и разправии се събудих сутринта, когато минаваше 8.00 ч. и то единственно заради бързият влак с машиниста, машинииистааа .... Чувствах се гроги, нямах и апетит - не е за вярване. Нужни бяха 30-на мин. да се приведа във вид готов за каране, разделих се с бандата и засилих нагоре към неизвестното. 
На Грамадлива нямаше никой, а Химик я подминах без да спирам и за секунда, тъй като от нея до прохода са по-малко от 10 мин. С едночасово каране, повечето по черен път се озовах на т.нар. Хаинбоаз. Маркировката наистина е добра, а за мой късмет по пътеката бяха преминали моторетките от някое състезание. Благодарение на тях и никой друг  пътеката беше в отлично състояние – никакви бодящи храсти, високи папрати и т.п. гадории растящи в Източният дял. Нямаше изровени места или коловози, както много хора обичат да си измислят. Поне 100 пъти съм им благодарил през този и идните дни - разчистена пътека и доп. маркировка. В противен случай храстите и сухите, нападали клони щяха да ми създават с колелото огромни проблеми. 
  
 На Хаинбоаз можех да похапна, карането ме върна в добре познатият режим. Маркирах си едно от заведенията, на чийто маси отпред имаше седнали с по една “Арианка” двама в напреднала възраст чичета и видимо не се притесняваха, че бутилката се стопля бързо в този пек. Взех 3 банички и седнах за тройка билот. Оказаха се текущите хижари на двете хижи покрай които минах, седнали за “кафето” преди да отварят обектите си – петък е. Казаха, че ако няма предварителна заявки са там единственно от петък до понеделник. 
След десерта си поръчах допълнително  2 порции скара с пържени картофи - щях да нощувам насред пущинака. Изпих айрянчето и станах да се поразбутам по отсрещният стръмен, но къс баир. Качих го лесно и от там като се заредиха полегати слизания и качвания по тревист коларски път през поляните, та чак до порутената дървена колиба, където спях за оглед. Пада се  около 1ч до 1ч и 30 мин от прохода. За посоката след бараката имаше писано имаше писано по-рано из темата. На нея има табела, но тя след срутването сочи в грешна посока... умната тук да не се подлъже някой. Продължава се по пътя, от който се идва. След не особено голямо разстояние има отбивка в ляво + маркировка от моторите. Продължава се по нея и след още малко се достига изоставеният з.Бутура(в ляво). Района е много пуст и горист, в близост има чешма. Малко по-нагоре, по продължението на пътя има друго отклонение в ляво  водещо към следващият заслон Караиваново хорище. Той беше заключен и сериозно обрасъл с треволяк, не видях да има вода наоколо. Поразгледах малко и подкарах през гората към х. Буковец. 
[img]http://lh5.ggpht.com/_juGZGEIE1GY/TQg7_TZzEtI/AAAAAAAAARw/h0ckpNXYAfE/s640/P1050301.JPG[/img]
[i]това е терена през целият ден[/i]

Горите в тези райони са широколистни(букови), хвърлящи дебела сянка с много шума  и сухи клони. Моторетките бяха натрошили клонака и горе –долу отъпкали шумата, това ми позволи да се насладя повече на карането и да не следя непрекъснато за маркировка. Терена позволява поддържането на висока средна скорост и ето, че към 13 ч. достигнах чешмата над х.Буковец. Пих от студената водица и вкарах една вафла за отскок. При чешмата бяха и 3-ма туриста от Русе, отседнали за почивните дни на хижата. Предният ден си направили разходката до х.Чумерна съвета им бе да не минавам по маркираната пътека, че имало много дървосекачи с обкръжаващата ги техника. Видяли голям зор на отиване понеже циганята с всичката си простотия минавали умишлено близо до тях и на връщане минали по пътя въпреки неудобното за ходене шосе. Доверих им се и поех към х.Чумерна избягвайки класическата маркирова. По пътя срещах на няколко пъти от въпросните камиони носещи след себе си стабилно количество пушилка. Минаването по шосето е груба грешка ! Невероятно скучно със загуба на височина, в резултат на което последните 2 км. са гадно изкачване. А, може така да ми се е видяло тогава, защото вече бях вълчи гладен и нямах търпение да се докопам колкото се може по-скоро.  
 След близо 5 ч  въртене от Хаинбоаз(90%) бях на х.Чумерна. Докато хижаря приготвяше обяда направих справка с картата за предстоящият път и по специално за евентуални места с вода, където да нощувам. Най- привликателното беше района при Изворите на р.Камчия. Те обаче са на голямо разстояние, приблизително 6 ч. според картата. Предвид, че в момента е малко след 15 ч. изглеждаше да съм без никакви шансове за достигане преди залез. Не ми оставаше друго освен да си хапна прилично тук, да взема максимално вода и продължа нататък докадето ме застигне вечерта.  
  Минаваше 16.00 ч., когато тръгвах от Чумерна, избирайки по-бързият вариянт с подсичащата едноименният връх пътека.  Преминава се през няколко морени, по които имаше следи от моторите. Имаше и радост, след като те са минали това означава, че отново ще съм на добре отъпкана пътека този следобед. След морените пътя минава между гъсто растящи млади дървета, толкова гъсто че напълно е възможно да се забие кормилото в тях. По стеблата имаха нанесени  начесто с червен спрей знаци под формата на точка. Пътеката е игрива и скоростна, особено където точките са на гъсто - алармиращи опасност. Има какво да се научи за маркирането от мото братята.  Този участък свършва преди да се събере пътеката с другата идваща от върха. Двете се сливат в широк път с хубава черна пръст, носещ със себе си адски много скорост. Следваха бързи спускания и кратки качвания, пак спускане и още едно... поддържах страхотна скорост. На няколко пъти усещах, че карам доста неразумно увлякан от скоростта. Намалях малко  и след известно време се намирам пак с пълна газ. Записах едно падане, естественно:  в краят на пътя чакаше остър десен завой с обратен наклон, влезнах му на скорост  описвайки възможно най-широката дъга, перфектната траектория кракът изнесен в положение “само ми ела”, неработещи спирачки. Точно по средата  колелото липсваше под мен, избяга като опарено. Две кълбета и го настигнах. Имах леко охлузване на левият лакът и след 5 мин. се носех надолу с пълна газ. Предполагам АТВ-та  го взимат с дрифт и от това целият беше с рохка пръст, все едно има пясък(това го видях по-късно). На Агликина поляна спрях за снимка, в близост имаше лагер на цинги с някакво крещящо куче пазач. Това е всичко което помня за отсечката Чумерна-Вратник – газ до дупка, най-продължително и скоростно каране за КЕ.  
[img]http://lh4.ggpht.com/_juGZGEIE1GY/TQg8kIkvQ_I/AAAAAAAAAR4/bi05lkM4VLw/s640/P1050302.JPG[/img]  

Отбих се за лимонадка в кръчмето на прохода Вратник. Две баби нагъваха кебапчета и гледаха “Листопад” . Мястото предлага храна и др. за нуждаещите се, предполагам може да се разчита на него. За 10 минутно въртене по асфалта щях да бъда при Изворите на Камчия. Не е за вярване само преди 2 ч. незнаех из кой пущинак ще ме настигне луната, а сега 10 мин и ще пия студена водица от р.Камчия. По пътя към пр.Железни врата се разминах с камион - отново дърводобив!?   Това не е добре... има ли дървен сеч има и цинги, има ли вода ще има и колиби, а нали планувах да нощувам тук. На последното качване, преди поляната в местността на изворите и порутеният з.Вратник ясно можех да чуя гласовете им – джакпот, голямо племе. Реших да се разположа на криво място в противоположният край. Запътих се натам и какво да видя ...  група бели хора и 3 коли, разпъващи или събиращи палатки - вероятно поради същите причини. Наближавайки видях, че беше второто - подготвяха се за нощувка. Ей това ако не е късмет, няма да съм сам сред цингите. Надявах се да нямат против да споделя вечерта с компанията им. Първоначално май успях да ги изненадам с появяването си, но въпреки това бяха любезни и не ми отказаха.
-	Няма проблем, само си намери място за палатката, че ние сме с три!
-	О, не се притеснявайте, аз ще съм на открито до някое дърво.
   Последваха погледи, от които си помислех : Размина ми се с поканата!
   Уви, късметлият бях! Все още нямах вид на психо... 
  
 Оставаше час и нещо преди стъмване, започнахме да събрахме дърва и леко по-леко се приготвяхме за джумбарето. Напалихме големият огън и седнахме покрай него да се опознаем. Бандата беше голяма – 3 семейства с деца. Бяха от Сливен, дошли сред природата за почивните дни  -много приятни и добри хора. Гостиха ме с вкусна вечеря и доволно количество студена бира.  Вечерта се изниза неусетно в разкази и смях под фона на приятна музика, идваща от близката кола. Беше толкова приятно, че не исках да си лягам. Накрая, след множество отлагания към 2 ч. ги оставих да пазят огъня и се забих до близкото дърво. 
[img]http://lh3.ggpht.com/_juGZGEIE1GY/TQg8kV2VAjI/AAAAAAAAAR8/xagph5KrYx4/s640/P1050303.JPG[/img]

GPS трак --> [url=http://www.gpsies.com/map.do?fileId=mbxklkoqgawvzfup]Тук[/url][/quote]


[quote="cholla"]21.08.2010


  Беше след 8 ч и всички спяха по палатките. Закусих с една вафла и без да вдигам повече шум се отправих към срещуположният на порутеният заслон край на поляната, където започваше пътека за гр.Котел. Карането си е почти като вчерашното от Чумерна до Вратник. Широколистна дебелосенчеста гора с коларският си път и редуващите се качвания и спускания – леко доскучяващо. Някъде на около 45 мин преди Котел в близост до вр.Гредата пътя се обърква, не се виждаше и маркировка. Наложи се бърза справка с GPS-а. Избрах си по заобиколният път, изглеждаше обещаващ за колелото. “Хайванчето”  помогна, минава се през поляни като на едно място с отбивка се завива в ляво по тясна пътечка. Малко по-късно се появи и маркировка, а пътечката мутира в коларски път. Спрях да търся маркировка - от картата ясно се виждаше, че пътя води в Котел.  Преди това обаче се минава покрай лесничейство, пада се на пътя свързващ с.Кипилово с Котел. Тук се тръгва в дясно, покрай поречието на река Сухойка или както я нар. местните Сухата река. От тук вече до Котел е само еднообразно каране по каменистия на места път, предлагащ хубави гледки и дебела сянка ( ~10 км).
  Никога не бях идвал в гр.Котел и да си призная много ми хареса от пръв поглед това възрожденско градче.  Предвид факта, че бях изял само 1 вафла сутринта и това, че слънцето седеше в най-високото си положение, чувствах огромен глад. Имаше останали някакви разтопени вафли от Хаинбоаз, но ми се ядеше нещо по-различно - соленко. Бързо намерих близкият магазин  “Всичко има” – време е за хранително натравяне. Продавачката гледаше сякъш съм хайдутин дошъл от гората да и обира магазина. Много нещо замина..., уплаших се от себе си, ей! Подсигурих се и с допълнителна храна за вечерта, че не се знае пак до къде ще я докарам. Седнал на сянка, дояждах последният хляб и се чудех:  “В този пек дали да тръгвам да се мъча по сухите баири на сит търбух, дали не съм си загубил акъла от многото път?”
  Пътят след Котел ако не е минавано предварително е малко проблемен и всеки си намира сам вярната посока. Маркировката е рехава дали от това, че има поляни или близко разположена циганска ма-ала. Като цяло ако е първо минаване ще падне доста лутане и ориентир с карта и компас. Тези райони са доста пусти въпреки близостта си с града, вероятността да се засече някой, знаещ и можещ да помогне с посоката е 0<0.22 %  . Дори и да сте сред късметлийските 0.22%-та  човека ще е некой цинги овчарин, на тях вяра нямам. Разполагах и с описания изпратени ми от приятел минавал преди 2-3 год., но нещо ми се губеше картинката в тях. В крайна сметка реших да карам според ситуацията и да реша всичко на място.
  До Котел беше предимно по сянка и не бях усетил колко е горещо този ден. Излизайки от  маалата и вече бях като къпан с дрехите – пот като на негър в царевична нива. 
 Както се знае пътеката за КЕ се отклоява в дясно от главният път, малко след табелата за край на града, има и маркировка на мантинелата. От според мен има следните вариянти: 
1) продължава се към кошарите; 
2) или направо покрай рекичката; 
3)  предполагам ще спести бутане + изглежда по-удобен с колелото, но трябва да се провери - Не се отбива на мантинелата, а се продължава по Котленския пр. до бившите пионерски лагери “Трите Вятъра”. Там са завива в дясно по изкачване до кръстопът  с коларски път, тук вече има маркировка.
4) и други;
  
   За мен най-доброто в случая със стапящата следобедна жега и пълен стомах беше 2-ят вариянт. Пътеката покрай реката е с бяло-жълта маркировка – по пътя на Четата на некой си войвода. Няма значение, че това не е класическата КЕ, посоката си остава изток . Разликата с вариянт 1 е, че този път се движи в ниското, където има рехава сянка вместо по откритият склон на вр.Генчова кория. В един момент ми се стори, че пътеката започва да се отклонява и отцепих напряко през поляните, северно след върха, за да излезна на коларски път с кошари наоколо. От него продължих в ляво до асфалтовият разклон, за който писах във вариянт 3.  Не е грешно ако се продължи и по пътеката, изкачваща се зад кошарите в посока изток (не съм го пробвал, но според картата спестява път). 
  От кръстовището продължих по пътя от който бях дошъл. Има вероятност да се срещне от старата маркировка на някой случайни дървета при внимателно следене. Описва  се широка дъга около едно възвишение, изкачвайки се постепеннно  източно под в.Лумни дял. Следва кратко спускане отвеждащо на широк и чакълест коларски път с река от дясно.  По него след няколко километра  се достига на Върбиши пр. като преди това има изоставени пионерски лагери или почивни станции.  
 Супер скучен участък, въртях и тъпеех. Тази част от КЕ определено не ми допада. Липсваха ми тесните пътечки със стръмните била на централен Балкан. Летните дни са по-горещи и водата има лош вкус.
  След всички лутанки и чуденки на Върбишки проход се оказах след потните 4 ч.(при познаване на пътя за по-малко от 3ч)  Нацелих извор със солена вода, неможах да пия и продължих - лекува махмурлук и лош дъх. Имах късмет с водата понеже на около 1км  по-нагоре по пътя течеше пивка студена водица. Докато и се наслаждавах попаднах в плен на хиляди малки мушици, колкото малки толкова и нахални. Цялото  им село се стръпа в гъст черен облак над главата ми, а най-смелите се втурнаха към очите, ушите и устата ми - 100%-но нападение. Скокнах на педалите и направих жалък опит за бягство... бях в капан - нямаше как да поддържам темпото на макс през цялото качване в тази жега. След няколко погълнати летящи семейства се почувствах безсилен и потърсих помоща на специалният спрей против насекоми човекоядци. Усетили че спрях броят им нарастна лавинообразно – Атака!  
  Не е за вярване... толкова бяха гладни, че дори пръскалото не ги спря. След има няма още 10-на мин. спрях пак, ред беше за план Б – мрежичка против насекоми. Страхотно ... можех да продължа.  Не ми се и помисля какъв кошмар ме очакваше ако не разполагах с план Б, особенно като се има на предвид че гадините ме придружиха чак до морето. 
   Пътя премина в останки от асфалтов с доста чакъл на места. Изкачваше се плавно, а маркировката си бе леко разредена, но налична!  След около 1ч от пр.Вратник се слиза на разклонение на пътя при р.Елешница. Съгласно маркировката завих в дясно достигайки до изставена постройка на местното горско стопанство. От тук започва друг черен път, отделящ се в ляво (изток)  през рекичка падаща се приток на р.Елешница и водещ към южният склон на в.Байряка.  Хапнах една вафла и поех по него, невиждащ табелата над него гласяща – “ Вратата на Ада”.  Започна с изкачване по силно изровен от дъждовете път, леко обрасъл с къпини. Забелязах следа от гумите на мотор, което започна да ме съмнява лееекоооо.  Имаше маркировка на няколко места, така че продължих с бутането надявайки се скоро къпините да изчезнат и пак да си карам като преди. (Ха-ха, сега като се сетя в какво се натресох заради тази надежда)  И все пак само един мотор, къде са останалите ами АТВ-та? Състоянието на пътя – изключително запустял, хм... странно е.  Отговора дойде след не повече от 20 мин.  тръгването...  
 Леко обраслият път се преобрази в солиден къпинов масив, висок колкото мен с гъстота невъзможна за преминаване по цялата широчина на пътя. Единственното което ми позволи да продължа беше пъртина оставена от мотора “вампир”, оформил подобие на коридор през средата на храсталаците с форма на буквата “V”.  Приятно тесен, за да може да те задират къпини по цялото тяло. Преминах на вариянта с бутане на колелото изправено пред мен. Помачканите къпини ме спъваха непрестанно, краката се надираха с всяка стъпка, а стърчащите на нивото на раменете клони опъваха блузата от всички страни. Всякъш къпинака е  жив и се събужда, за да закуси с мен. Няма как опиша пълната картинка, съжалявам че и не съм снимал тук сигурно щеше да помогне в описанието на най-трудната ми част от целия преход. 
  Този тип с мотора е бил гад и половина, газел е по средата все едно не бяха къпини, а нива с люцерна. Измина близо час и картинката не се променяше към добро. Бутах, охках и се озъртах за успоредна пътека през гората. Другото лошо тук е  гората от млади, гъсто растящи дървета, невъзможно да се влезе м/у тях и продължи успоредно. Надявах се по-скоро да свърши този мазохизъм, започваше да ми писва от досадното бутане с темпо на саката костенурка. Съгласно GPS-а  успоредно над мен имаше друга пътека, минаваща по билото. Появи се просека нагоре по склона, по която можех да се отбия въпреки къпините. В дъното и се виждаше въпросният спасителен път. Издрапах до горе, мамичката му... още по-грозна картинка –  беше напълно превзет от къпини и никакъв тунел от мотор. Слизайки обратно надолу забелязах следи от друго колело – някой го е ял  големият преди мен, а?   Обмислях дали да не се върна до горското..., но предвид колко мъки ми струваше до тук, кървящите крака и изпокъсана тениска реших да остана пък дори и да се наложи да спя насред тръните. Вече се движех по хоризонтал и това позволяваше леко по-бързо газене, скоро можех и да излезна на някой друг път. Приятно беше, че по дърветата имаше маркировка да те радва, то хубаво я има ама определено си беше забравено от БТС местенце. Колко псувни отнесоха родните турстически дружества само може да се гадае. Милите туристи природопазачи,  постоянно нападат нас – колоездачите и мотористите, затова че рушим пътеките и още т.п. глупости. Ей сега ако бяха тук и липсва пъртината от мотора какъв щяха да го берат. Готованци!!!
  Наближаваше 19 ч. и  аз още си бутах сред пъкала. Всякъкви надежди се изподраха... , но ето че се появи леко обрасла отбивка в дясно!  Изглеждаше обещаващо надолу през гората, ще рискувам...няма как да има много къпини, пада се гъста сянка. Не се колебаех повече и тръгнах по него след всичките 3 ч. мазохизъм. Оказах се прав, попаднах на пресни дърварски коловози. Плана беше ясен – търся спасение в ниското, локализирам местоположението и състявам план за повторна атака. Трябваше да побързам преди стъмване да достигна до някое селце. Наклона е в моя полза (и вреда – губех височина, но по-добре да остана цял отколкото да ме намерят на късове из тръните) и след 15-на мин. излезнах в безлюдното с.Каменско. Късмет а, само че продължавам надолу до следващото. От тук започна и асфалта – признак на цивилизация. За още 20 мин. и бях на центъра в с. Манолич. Заварих много хора по масите на кръчметата да лющят карти и гледат любопитно. Спрях до чешмата им и извадих картата от раницата за поглед от високо... лелееее много лошо! Селото се пада от северната страна на яз.Камчия и не се вижда път напряко към билото. На празен корем не се взимат мъдри решения, изкарах хляба със салама и се отдадох на емоцията.
  Чувствах лека умора и единственно това, че бях бесен от многото газене ме държеше да не заспя на близката пейка. Имах идея да нощувам наоколо, но май бях доста подозрител за околните. Няколко от тях ме поразпитаха що за индивид съм – дойде от гората целият кървав, чорлав и яде салам като невидял. Селяните са или помаци или турци, децата не говорят български. Едно лапе се приближи и взе да гледа как ям. Предложих му парче от салама, че да не стане като Азис и той го взе изричайки нещо. Баща му обаче не позволи да яде месото и го захвърли в страни. 
  Явно не съм много желан, дай поне да си измия краката преди да съм отпрашил, че бяха много зле. 
В 20ч и 30 мин, почти на смрачаване тръгнах за следващото с.Велислав. Мислех да заобиколя язовира и да се кача на Ришки пр., от където продължа по маркировката. Докато стигна селото и се стъмни изцяло, имаше лина ама изкарах челника да неме отнесе некой селски бек с червената си лада. Бях решил да карам докато усетя умора и след това да си намеря удобна скамейка в близко село.  Не издържах много...  минах с Есен и спрях в следващото с.Подвис – голямо и добре уредено. След кратко лутане в 22.00 ч. намерих центъра, където имаше чешма и пейки. Голяма тумба консомолци се бяха събрали на лафче в другият край на площада – събота вечер. Бях уморен и само си маркирах най-близката до чешмата пейка, и след малко хигиена.... бум в чувала. Точно заспивах, когато най-смелият от тумбата се появи уж да пие вода. Очаквах нещо подобно затова само го попитах дали преча тук и да не се притесняват, не съм от опасните.
  - Добре, лека вечер!
   - Подобна и на вас!    - казах и заспах.

 Кураво се получи  днес. Сега като си представя що газене падна... дано не се повтаря никога. 
На трака съм отбелязал едно място с Point X, пада се на около 700 м. преди горското стопанство и портата на Ада.  Според картата от там се отделя път заобикалящ от север вр. Байряка и отвеждащ към Риш. Предполагам това е заобикалящият вариянт, по който може и да са минали моторетките. Надявам се някой да провери и коригира трака за този участък. 



GpS Trak --> [url=http://www.everytrail.com/view_trip.php?trip_id=916501/url]Тук[/url][/quote]


[quote="cholla"]22.08.2010

Пейката се случи къса и тясна, пробуждах се многократно от нещо схванато по мен, КОМсомола също бяха доста шумни(определено имат нужда от дискотечка в селото), и като цяло се получи един нестабилен сън с пробуждания на всеки половин час. На разсъмване реших, че няма какво да лежа повече и се надигнах от “леглото” със странното усещане за дъска от ляво. Беше 5:30 ч. и селото още спеше, което лично ме устройва. Събрах кервана и айде на камилата. Имаше досъбуждащо въртене до село Прилеп, точно колкото да отворят магазините за закуската. 
  Около 6:30 мин пристигнах там и останах изненадан от многото хора по улиците в този ранен час. Нахълтах в първото капанче изпречило ми се на пътя, за да купя някакви остарели кифлички с локумец. Излезнах отвън да ги преглътна с кисело мляко и погледа ми се заковава на камион с ремарке пълно с  дъски. Беше в моята посока и точно спря за нещо от същият магазин. Май ще ми излезе късмета, а? 
-	Ще може ли да се повозя с теб до превала на  Ришки ? – поздравих шофьора вместо добро утро. 
Човека погледна подозрително и каза: 
-	Качвай го горе! Само да взема едно кафе, че едвам уцелвам пътя.
Втора покана не чаках, докато си вземе напитката аз се бях метнал на платформата, седнал в близост до кабината,  колелото го държах легнало до мен, че нямаше прегради. Човека не беше местен и се разбрахме като стигнем до мястото където искам да слизам да му дам знак в огледалото. Перфектно  нали...? Този добър човечец ми спести поне 40 мин. каране по път с препятсвия. Много дупки ей, с две ръце държах колелото, за  да не отскокне от голямото друсане. 
  Покрай 8 ч.спряхме преди Крумовия мост, мястото където маркировката се пресича с Ришки пр. Засякох го по GPS тъй като и двамата си нямахме представа къде сме. Нямаше и как да се пропусне, има си всичко –голяма табела+маркировка. Пожелахме си здраве и всеки по своя път. Моят продължи с едно скучно и еднообразно въртене покрай реката (Немайдере), и за добавка към обстановката дирника ми злобно взе да се обажда.  Още ме държеше спомена от предният ден и не му обръщах внимание, натисках злобно педалите поддържайки прилично темпо и  така се оказах над известното от детският филм Васко да Гама от село Рупча. Денят и днес беше горещ с никакъв вятър - поне да разкара гадните мушички  :bowdown:  Има много диви сливи по пътя, но от крилатите нямаше как да им обърна достатъчно внимание. Маркировката е добра, малко по-разредена на места, но само защото се пада път и няма опция да се кривне. По билото над с.Рупча до с.Планица, се движех между ниски дръвчета почти превзели пътеката на места. В края ме очакваше вдигащо пулса спускане към селото – кратко, но за поледните дни и това е нещо. От тук отстоях на 10-на мин. по шосето до Дъскотна. 
  Беше по обяд и се разтърсих за лафка. По уличните стълбове в Дъскотна имаше маркировка минаваща покрай  магазина дето всичко има. Вътре богат избор, кеф ти бира с шоколад, кремвирши с лютеница и още. Накупих некой дреболии за вечерта и седнах отвън на раздумка с двама от местните. Питам ги колко е от тук до морето?  Било около 60 км...  по главният път. Хм, че то ако е така аз до довечера съм там!
-	А не, няма как да стигнеш. Много е пътя.
-	Ти само стой и гледай... Ай наздраве! Бъди сигурен, че днес ще мокря гъзето в морето.
 
  Изпихме по още 1 бира и се станах да тръгвам, наближаваше 13.00 ч.  Евала на  местните обаче, седнал още от обяд и млати бирите на сянка. Работата няма да избяга. Младите също не говорят български тук, поне тези с които се опитах да разговорям, така че ако ще се пита някой желателно е  той да е поне 25 – 30 годишен. 
  Качването на склона след Дъскотна на пълен корем, по прашният път и в този задух, изобщо не беше приятно. Незнам дали от бирите, но май ми се видяха прасенца из шубраците. Едни такива леко космати и черни на цвят, полу-питомни. По тези места е нормално да има и е добре да се знае ако ще се спи на открито, много обичат шоколада да е Фин млечен.
  Пътя беше страшно прашен от камионите с дърва, гумите затъваха до ръба на каплата в прах подобна на пудра захар, а зад мен пушилка типична повече за мотор от колкото колело. Краката ми се уредиха с кален крем пазещ ги от слънчево изгаряне . Има и вода на прилични разстояния от крайпътни чешми, но вкусът е различен от това с което бях свикнал за последната седмица. Обстановката се промени напълно – никаква прохладната сянка от широколистните, гъсти гори...  гледи към хоризонта от тревистото било на планината преминаха в поляни със слънчасали треви... игривата пътека в този прашен път... затова и не спирах да снимам,  а се отдадох на сериозно каране. Исках вече на морето.  Действително скучна финална част на фона от всичко преминато до тук... Мисля си че по-добре щеше да ми бъде в обратна посока, но сега трябваше да въртя сериозно и да стигна по-скоро Емона.
  След около 2ч от Дъскотна видях за първи път морето на хоризонта – моментално 5 коня се събудиха вътре в мен и вече бях убеден, че за вечерта ще пият вода от морето. След “Синята чешма”  се минава през обширни поля с буйна трева, маркировка не виждах, но общо взето ако се поддържа “изток” всичко е ОК.  По места на пътя започна да се появява и ситен пясък въпреки отдалечеността от морето – леко с колелото, занасящи са! :eyebrow:   Маркировката отново бе факт и след кратко спускане се озовах в с.Козичино. От изхода му се отделя в ляво по черен път към Дюлински пр. , а в далечината се вижда ясно ТВ Кулата, служеща като маяк понеже пътя е с множество разклонения главно в негова посока. Коловата марировка от Соц. време  като по чудо е оцеляла и също помага в намирането на най-пряката пътека. Морският вятър лесно достигаше до тук през оголените хълмове. Беше насрещен, но пък прогони мухите.
 Към 17:45 ч. изкачих в.Гезтепе където е построена кулата, пътеката минава точно пред главният вход. Бързах и реших да пропусна горската пътечка, спуснах се по асфалта към Плазовец. На около 0.5 км след селото, преди кратко изкачване се отделя в ляво. Получаваше се завет и спрях да звънна на мойте хора, казах им за утре да ме броят към вечерята. Да бях на телефона(5 мин. само) и отново бях наобиколен от малките мухи + новата им компания Щръклици(Овод), тези вече не се шегуваха - хапеха здраво и вятър ги не плаши. Освен мрежичката се наложи да си сложа и тънката блуза с ръкави, че където гризне дупки прави. 
 Кара се през широколистна гора с ниски дървета и редуващи се кратки изкачвания, по път който имаше множество дълбоки коловози в засъхналата кал – следи от джипки. Едно продължително спускане по чакъл и излезнах до бариерата от пътя Бургас-Варна.  Очакваха ме около 4 км. асфалт в посока Варна с компанията на неделният трафик. Лошо измислено тук от страна на БТС, но факт! На един остър ляв завой има маркировка на мантинелата и отбивка в дясно. Това е началото на черен път, по който продължих, питайки себе си:  Къде е това море?  До  1:30 ч. най-много и ще се стъмни, нали се виждаше да е на близо... 
  Извиках на помощ резервните коне и настъпах педала. Коловозите в червената пръст се опитваха да спънат устрема ни, на тяхна страна беше и силният насрещен вятър... започнах да се изморявам, и слизах да бутам по някой смешни качвания. Мислех, че въпреки огромното желание няма да успея преди стъмване. И както става във филмите, когато вече се бях отказал от къпането излезнах в началото на спускане по каменист път, в краят на което беше с.Емона. Гледам и не вярвам на гумите си. Тук за секунди през съзнанието ми премина цялата седмица  на колело из планината. Карането чакано толкова дълго, планиране, подготовка и т.п. приключи тук и сега... стана ми кофти. До преди няколко часа нямах търпение да видя морето, а сега съжалявах. 
  Взех решение да не бързам с къпането поне, а да се отбия в хоремага да похапна и удавя мъката с бира. Кръчмето е точно в центъра на селцето с маси на терасата гледащи към Черното. Маркирах една свободна и нахлух вътре. Магазинера-барман беше хабна, морска тесла, но на кой му пука щом бирата е студена. Започна се здраво ядене и пиене, а случките се прехвърляха в главата една след друга по дни. Неусетно наближило 22.00 ч. и чорбаджията започна да подпитва  кога съм щял да ставам, че иска да затваря. О-охоо, не си познал! Предварително го бях питал до колко му е работното време, на което ми отговори:
-	Докато има хора! 
 Отказа да го черпя бира, а сега иска да ми провали готината вечер. Оставих го да си мърмори на съседната маса и засмуках от следващата бирка.  По едно време усетих да ми става хладничко, май че бях задрямал и на масата, когато чичито ме сръга - минаваше 23.00 ч, време беше да си ходя. Любопитстваше къде съм щял да спя, станало късно и няма кой да ме настани.  
-	Ти мен не ме мисли, отивам се изкъпя в морето и тръгвам за Св.Власт!
 Като станах обаче разбрах, че съм го излъгал... краката не слушаха. Подпирайки се на колелото забутах към брега, немислимо беше да продължавам – толкова много ми се спеше, а и ногите се предадоха... Излезнах от селцето, отбих в ляво на пътя и легнах до един храст на завет. Имаше силен вятър и облачно небе, можеше и да завали. Не ми пукаше, заспах веднага щом подуших чувала.

  На сутринта станах  преди изгрева. Вятъра утихнал, бриза носи тишина. Събрах багажа и тръгнах за сутрешният душ. Господата военни ме изненадоха с табелата “Не влизай, военен обект”  при базата им построена на самият нос. Кой друг ще вдигне  “свръх секретен” обект при финалната точка от Междунареден маршрут – Е3?   Ако беше в друга страна това щеше да е място правещо пари – сувенири, снимки, парцалки и т.п. далаверки. Използвах факта, че още е тъмно и прескочих оградата въпреки всички предупреждения. Имаше пътека отвеждаща надолу по стръмният, скалист бряг. Най накрая при водата. Първото усещане беше лек сърбеж идващ от краката – къпините! Изкъпах се и зачаках изгрева докато дрехите ми съхнеха. Изпрах и тях понеже бяха се ароматизирали, а днес ще съм сред цивилизацията, че да не излагам вело обществото сред туристите. 
 Снимки, камъни за спомен, вълни, изгрев – кефче!
[img]http://lh4.ggpht.com/_juGZGEIE1GY/TQg8kjHxtpI/AAAAAAAAASA/qIs-Ukx8qt8/s640/P1050310.JPG[/img]
[img]http://lh6.ggpht.com/_juGZGEIE1GY/TQg8k4dyE5I/AAAAAAAAASE/y3peJuEcn80/s640/P1050321.JPG[/img]
[img]http://lh6.ggpht.com/_juGZGEIE1GY/TQg8lpsnICI/AAAAAAAAASI/vlrSorHMUOA/s640/P1050322.JPG[/img]

  
 В 7 ч. една свежарка караше колелото си на панорамният коларски път свързващ с.Емона и Св.Влас. По късно същият субект бе забелязан с банички и боза в гр.Несебър, чакащ автобус на автогарата. Не беше сам, придружаваше го кално и прашно колело. Успях да преброя 6 скъсани спици отзад. 

[img]http://lh4.ggpht.com/_juGZGEIE1GY/TQg9IB3TkUI/AAAAAAAAASQ/Iu4BjREKve0/s640/P1050325.JPG[/img]
[img]http://lh3.ggpht.com/_juGZGEIE1GY/TQg9IvbwX1I/AAAAAAAAASU/FwlR8ixtKRU/s640/P1050327.JPG[/img]


GPS Trak ---> [url=http://www.everytrail.com/view_trip.php?trip_id=917456&code=8f480819019bc291912f7bd216ee5810/url]Тук[/url]
********************************************************************************************************************************************************************************************************

Толкова много се изписа за това Ком-Емине, че се чудя кога ще си направим едно състезание  :eyebrow:  Въртят ми се идеи за най-дългото, най-тежкото и единственно по рода си [url=http://www.mtb-bg.com/forum/viewtopic.php?f=13&t=82051/url]състезание[/url], правено някога в БГ.[/quote]


